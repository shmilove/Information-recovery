וויליאם טאקר (יו גרנט) הוא צעיר בריטי יפה תואר שהחיים לא ממש פינקו אותו. אשתו עזבה אותו, חנות ספרי המסע שלו לא ממש רווחית ושותפו לדירה הוא הבחור הכי מרחף ומטונף בעיר. אבל כל זה עתיד להשתנות ביום בו נכנסת לחנות אנה סקוט, כוכבת קולנוע אמריקנית יפהפייה (ג'וליה רוברטס), השוהה בלונדון לרגל צילומי סרט חדש. בפגישה הראשונה בינהם היא קונה ספר. בפגישה השנייה הוא שופך עליה מיץ תפוזים. ועם התחלה כל כך מבטיחה, כיצד יתכן שלא תהיה פה פגישה שלישית? וכך מוצא את עצמו הבחור הרגיל הזה, מאוהב עד כלות הנשימה באחת הנשים היפות והמפורסמות ביותר בעולם.