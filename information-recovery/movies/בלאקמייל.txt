מותחן נפלא של גאון סרטי המתח אלפרד היצ'קוק (פסיכו). אליס ווייט היא חברתו של בלש בשם פרנק בלונדון של שנות העשרים. אליס קובעת עם גבר אחר מאחורי גבו של פרנק, וכשהיא מתפתה לבוא לסטודיו שלו הוא מנסה לאנוס אותה. כדי להגן על עצמה אליס רוצחת את הגבר בסכין, וכאן לא נגמרות צרותיה. אדם אחר שהיה עד לאירוע מנסה לסחוט אותה ומי שמופקד על חקירת הרצח הוא מי אם לא פרנק. היצ'קוק ביים תחילה את הסרט כאילם, ולבסוף בחר בגרסה המדברת.