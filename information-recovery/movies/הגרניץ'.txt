קומדיה צבעונית של רון הוווארד (נפלאות התבונה), לפי הסיפור המצליח של סופר הילדים המפורסם ד"ר סוס על ה"גרינץ' " שגנב את חג המולד. בתוך פתית שלג קיים עולם קסום הנקרא "ארץ המי". אנשי ה"מי" הם גמדים דמויי אדם, שמאוד אוהבים את חג המולד. אך ממש מחוץ לעולמם גר הגרינץ' הרשע (ג'ים קארי, טיפשים בלי הפסקה), אשר מתכנן לגנוב את חג המולד, שאותו הוא כל כך שונא, מאנשי ה"מי", מהם הוא סולד באותה רמה. אולם ילדה קטנה אחת, סינדי לו הו (טיילור מומסן, חיילים היינו), מנסה בתמימותה להתיידד עם הגרינץ'. הסרט זכה בשלל פרסים כולל פרס האוסקר על איפור.