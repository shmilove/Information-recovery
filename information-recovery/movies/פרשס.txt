הסרט מבוסס על רומן בשם "תלחצי" (Push) מאת הסופרת האמריקאית סאפייר שיצא לאור ב-1996. הוא מספר את סיפורה של קלריס "פרשס" ג'ונז, נערה בת 16 החיה בהארלם, אינה יודעת קרוא וכתוב, סובלת מעודף משקל ועוברת התעללות קשה מצד שני הוריה. רק לאחר שהיא מוזמנת לבית ספר אלטרנטיבי, מגיע שביב של תקווה לחייה.לצד גבורי סידיבי, שמגלמת את פרשס, משחקים בסרט, בין השאר, מריה קארי, פולה פטון ולני קרביץ .הסיפור נגע לרבים בהוליווד, שראו בו הזדמנות להתמודד עם החוליים העיקריים שמהם סובלת הקהילה האפרו-אמריקאית בארצות הברית, ואלה התגייסו לתמוך בו, כשבראשם אופרה וינפרי שהצטרפה כמפיקה.