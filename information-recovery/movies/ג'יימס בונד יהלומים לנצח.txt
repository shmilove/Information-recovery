הסרט השביעי במספר בסדרת סרטי הריגול והמתח של ג'יימס בונד בבימויו של גיא המילטון (רמו). בסרט זה, תפקיד הסוכן בונד 007 מגולם ע"י השחקן שון קונרי (שם הורד, הפריצה לאלקטרז). לאחר שחוזר ממשימה מוצלחת להרוג אדם בשם בלופלד מקבל ג'יימס בונד משימה חדשה בדרום אפריקה. נראה שכמות יהלומים גדולה נגנבה מן המכרות, ושני רוצחים שכירים מחסלים את כל מי שמעורב בפרשה. בונד מסווה את עצמו בתור מבריח היהלומים פיטר פרנקס, ומופתע לגלות כי הוא מכיר את הבן אדם שעומד נאחורי השוד - אותו בלופלד שהוא כביכול הרג... עתה חייב בונד לעצור אותו, תוך כדי בריחתו משני הרוצחים השכירים אשר בעקבותיו. הסרט בבימויו של גיא המילטון היה מועמד לאוסקר על הסאונד, ושון קונרי מוכיח שהיהלומים אינם רק החברים הכי טובים של האישה.