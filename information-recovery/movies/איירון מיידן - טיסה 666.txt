טיסה-666 הוא תיעוד חלקו הראשון של מסע ההופעות האגדי של איירון-מיידן "Somewhere Back In Time World Tour" אשר לוקח את חברי הלהקה 80,000 ק"מ סביב העולם, ששם יבוצעו 23 הופעות על פני 4 יבשות במשך 45 ימים בלבד. המסע עובר דרך הודו, אוסטרליה, יפן, ארה"ב, קנדה, מכסיקו ודרום אמריקה.  אחד מכוכבי הסרט הוא מטוס הבואינג-757, "אד פורס 1", שהותאם במיוחד עבור הלהקה. המטוס שמוביל את הלהקה, את כל הצוות, ו-12 טון של ציוד-במה מוטס על-ידי זמר הלהקה ברוס דיקינסון. הסרט מכיל ראיונות עם חברי הלהקה, הצצה אל מאחורי הקלעים מחוץ ובתוך הבמה, וקטעי הופעה מרהיבים.