אנט בנינג וג'וליאן מור חיות יחד כבר 20 שנה. הן גרות בבית גדול  יחד עם שני ילדיהן המתבגרים אשר נולדו מתרומת זרע, ומנהלות זוגיות בריאה ומאושרת. כאשר ג'וני, הבת הבכורה מתכוננת לקראת עזיבת הבית והמעבר לקולג' מבקש ממנה אחיה הצער לעזור לו במשימה חשובה מאין כמוה: למצוא את אביהם הביולוגי. יחד, ומבלי לספר לאימהות, הם מצליחים לארגן פגישה עם האב- פול (מארק רפאלו), בחור מצחיק, רגוע וגם מאוד נאה. הילדים מתאהבים בו באופן מיידי, ורוצים למצוא איזושהי דרך להכניס אותו למשפחה. מאותו רגע, מתחיל פרק חדש ומשוגע בחיי כולם, בו כל המוסכמות וההרגלים עתידים להתהפך מספר פעמים... הסרט "הילדים בסדר" הוא קומדיה של טעויות על  משפחה אחת שמשתגעת לחלוטין, וגורם לצופים להתרגש ולצחוק בו זמנית...