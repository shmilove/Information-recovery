קומדיית חג המולד של בריאן לוואנט (כלבי השלג). האווי לאנגסטון (ארנולד שוורצנגר, שליחות קטלנית), איש המכירות, מאחר לשיעור הקארטה של בנו ג'יימי (ג'ייק לויד, מלחמת הכוכבים: אימת הפאנטום). האווי מרגיש נורא ואומר לבנו שבכדי לפצות אותו הוא יקנה לו לחג המולד כל מתנה שירצה. ג'יימי מבקש את ה"טורבו-מן". האווי שוכח לקנות לו אותו עד הרגע האחרון, ונזכר רק בערב חג המולד כאשר הוא אזל מכל החנויות באזור. האווי יוצא למסע המפרך למציאת ה"טורבו-מן" הנכסף, כדי לזכות מחדש באמון בנו.