סרט קטן, מלא חן, פשוט, טבעי וחסר כל יומרות, שמתאר סיפור אהבה בין שני בני עשרה, מעיירה קטנה ליד גלאזגו. צעיר גמלוני ותימהוני מתאהב בנערה היחידה שמשחקת בנבחרת הכדורגל בבית ספרו בתפקיד חלוץ קדמי, תפקיד שעשה גרגורי קודם לכן. בתקציב צנוע מצליח פורסיית ליצור סרט חינני, פשוט וטבעי,הנשען על הרגעים הקטנים והמשעשעים בחייהם של צעירים נטולי יומרות ודאגות, שלא דורשים יותר מדי לא מעצמם ולא מזולתם. שילוב של הומור מעודן ושרטוט מדויק של הניואנסים הקטנים של ההתנהגות האנושית, כרגיל אצל ביל פורסיית.קומדיה בריטית משובחת שהפכה לקלאסיקה.