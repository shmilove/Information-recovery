שון לוי, הבימאי של קומדית הפעולה שוברת הקופות "לילה במוזיאון" מכה שנית, הוא מלהק בסרטו החדש "דייט לילי" שניים מהקומיקאים המובילים בימינו, סטיב קארל (בתול בן 40) וטינה פיי (בייבי מאמה). פיל (קארל) וקלייר פוסטר (פיי) הם זוג נשוי ואוהב עם שני ילדים, ובית בפרברי ניו-ג'רסי. אחרי שהם חווים בפרידה קשה וכואבת של זוג חבריהם הטובים ביותר, אשר חיו בזוגיות דומה מאוד לזו שלהם, הפוסטרים מתחילים לחשוש שאולי גם השיגרה האדישה שלהם תיצור אצלם פרידה בלתי נמנעת. ובניסיון להכניס טעם חדש לחייהם, הם יוצאים מידי שבוע ל"דייט רומנטי". אבל גם הדייטים הללו נמרחים על שיחות נדושות בדבר החובות והמטלות הביתיים, ושוב אובד להם הטעם בחיי הנישואין. עד ש...ערב אחד באחד מהדייטים הללו, הם מסתבכים שלא באשמתם בדבר מסוכן ולא שיגרתי, אך עם עלילה משעשעת, הגורם להם להבין ולהרגיש כמה לפעמים השיגרה הנדושה והשקטה היא היפה מכולם.