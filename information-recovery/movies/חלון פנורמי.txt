בחלון פנורמי מגלמים דיקפריו ווינסלט את פרנק ואפריל ווילר, זוג צעיר, הורים לשני ילדים קטנים, המתגורר בפרברי קונטיקט אי שם באמצע שנות החמישים של המאה הקודמת.אפריל היא אישה בעלת חלומות רבים ונשגבים (היא חולמת על מגורים בפריס וחיים לצד אנשי החברה הגבוהה ואושיות התרבות של אירופה) הנתקלים במציאות יומיומית אפורה ומשעממת. בעלה, פרנק, מוצא את עצמו עובד בעבודה משרדית שלא מעניקה לו סיפוק. כדי להכניס קצת פלפל בחיים הוא מתמכר לטיפה המרה ומנהל רומנים אסורים.