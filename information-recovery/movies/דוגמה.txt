סרטו האחרון של הבמאי העצמאי האמריקאי המוערך קווין סמית ("מוכרים בלבד") יצא בעולם לקראת סוף המילניום שעבר ומטפל בדרך קומית וקונטרוברסלית בדוקטרינות הנוצריות. צמד מלאכים תקועים בוויסקונסין כעונש על עברה עתיקת יומין. הם מגלים דרך מקורית לחזור לגן העדן: לעבור מתחת לקשת של כנסייה מאוד מסוימת בניו-ג’רסי. הבעיה השולית בתוכניתם: הצלחתם תשמיד את האנושות. מטאטרון שליח האל להצלת האנושות מגייס נבחרת ביזארית למדי למבצע: בת’אני (לינדה פיורנטינו), עובדת במכון להפלות, רופוס השליח ה-13 שנחתך מהברית החדשה בשל צבע עורו, מוזה וחשפנית, השטן וחבר ביריוניו. אין פלא שהסרט עורר את זעם הכנסייה בעולם.