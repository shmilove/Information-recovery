"אריות הפרא האחרונים" הוא סיפור מותח ומרגש על לביאה נחושה המוכנה לעשות ולסכן הכול כדי להשאיר את משפחתה בחיים. הצילומים המרהיבים בסגנון הייחודי מביאים את סיפורה של "מה די טאו" ("אם האריות") וגוריה השבריריים בעודם נאלצים לצלוח מסע מסוכן דרך אש משתוללת, להקות יריבות, נהרות שורצי תנינים, עדרי בופאלו קטלניים וכל זאת על מנת לשרוד. הסרט נוצר על-ידי צלמי הטבע החלוציים דרק ובוורלי ג'וברט, בעל ואישה שהקדישו את חייהם לתחום ומבלים את מרבית זמנם בערבות אפריקה בחקר וצילום חתולי הפרא ושאר חיות הבר. בין סרטיהם המפורסמים: Eternal Enemies: Lions and Hyenas, Reflections on Elephant‏, אוייבים חסרי רחמים, עין הנמר.
לפני 50 שנה שוטטו בעולם כ-450 אלף אריות, כיום עם התרחבות בני האדם והשתלטותם על אדמות טבע נותרו פחות מ-20,000, סרט זה מביא לתודעת הציבור את הסכנה הנשקפת לאריות הפרא בעולם, ואת השינוי הנצרך והניתן להעשות על ידינו.