סרטו האפי של מרטין סקורסזי על ראשיתה של העיר ניו-יורק דרך מאבקם האלים של ה"מקומיים" במהגרים האירים. ליאונרדו די קפריו הוא אמסטרדם ואלון שחוזר אל פייב פוינטס, האיזור המסוכן והאלים ביותר בניו-יורק של אמצע המאה ה-19. בכוונתו לנקום את מות אביו, מהגר אירי, בידיו של ביל הקצב (דניאל דיי לואיס), השולט באיזור ביד רמה. אל התמונה נכנסת בחורה (קאמרון דיאז), כייסת רבת תושייה, שבעברה מערכת יחסים עם הקצב. שלושת אלה מהווים את קצה פירמידת הדמויות הסבוכה שמאכלסת את סרטו האפל של סקורסזה, שהיה מועמד לתשעה אוסקרים אך לא זכה אפילו באחד.