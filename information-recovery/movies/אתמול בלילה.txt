מייקל וג'ואנה ריד (קיירה נייטלי וסאם וורתינגטון) הם זוג מושלם ומצליח שחי ואוהב בניו יורק. אבל כשריד משתתף במסיבה הקשורה לעבודתו, ג'ואנה מבחינה ברגע מחשיד, שקורה לנגד עיניה , בין בעלה לעמיתה לעבודה, לאורה (אווה מנדז), בחורה אינטליגנטית ועוצרת נשימה ביופייה. הקטע הזה ביניהם – ג'ואנה לא בטוחה מה היא רואה או לא – זורע בה ספקות וחוסר בטחון לגבי יחסיהם המושלמים לכאורה. הבמאית מאסי טאדג'דין בוחנת בסרטה הראשון את עמקי הנפשות של גיבוריה. כל מחשבה, רגש או אינסטינקט מרעיד את המארג האינטימי של הדמויות. בעוד הדמויות מנווטות את עצמן בהשפעת התאווה ומנגד הנאמנות, שאלה אחת מרכזית עולה על פני השטח: האם חשדות גורמות או מצדיקות חוסר נאמנות? כאשר ג'ואנה נפגשת במקרה באהובה לשעבר אלכס (גיום קאנה), הכימיה שניצתת מחדש מאיימת על תחושת הנאמנות כלפי בעלה, ומנערת את כל הקודים המוסריים עליהם נבנתה מערכת היחסים של בני הזוג.