הסרט שכיכב בראש טבלת שוברי הקופות בארה"ב הוא מותחן פסיכולוגי שמתרחש על רקע המדשאות הפסטורליות של אוניברסיטת לוס אנג'לס. שרה היא סטודנטית שנה א' מלאת חלומות. כשהיא פוגשת לראשונה את השותפה שלה לחדרה במעונות, רבקה, בין השתיים יש קליק מיידי ובמהרה הן נעשות החברות הכי טובות. אבל רבקה מסתירה סודות רבים, ועבר אפל ורצחני. חבריה של שרה מנסים להגיד לה שמשהו לא בסדר עם השותפה שלה, שרבקה מפתחת אובססיה כלפיה, ומנסה , די בהצלחה, להרחיק כל מי שקרוב אליה. במהרה פרצופה האמיתי והפסיכופטי של רבקה מתגלה, ועכשיו כבר מאוחר מדי... אם שרה לא תהיה חברה שלה היא תשלם את המחיר.