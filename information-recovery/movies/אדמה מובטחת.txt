סטיב (מאט דיימון), סוכן מכירות של תאגיד גז גדול, מגיע יחד עם שותפתו (פרנסיס מקדורמנד) לעיירה כפרית נידחת, כדי לקנות זכויות לקידוח בשטח העיירה. לכאורה, המשימה נראית פשוטה ביותר שכן התושבים מחפשים אחר הכנסה הולמת ומהירה לאחר שנים של שפל כלכלי, אולם התנגדות פתאומית של מורה ותיק וקמפיין למען איכות הסביבה שמריץ אחד הצעירים בעיירה (ג'ון קרסינסקי) מסבכים את העסקה ומשאירים את השניים במקום זמן רב משתוכנן. השהות במקום מחזירה את סטיב שנים לאחור, אל ילדותו הקסומה בעיירה כפרית, אל החלום שהתנפץ לרסיסים עם סגירתו של המפעל המקומי ומכריחה אותו להתמודד לראשונה עם העבר ורגשות האשם.