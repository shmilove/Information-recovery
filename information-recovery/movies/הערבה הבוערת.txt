פיצ'ר ראשון כבמאי לתסריטאי הקבוע של אלחנדרו איניאריטו (אהבה נושכת, 21 גרם) – גיירמו אריאגה (שכתב גם את "שלוש ההלוויות של מלכיאדס אסטרדה"). כהרגלו, יצר אריאגה דרמה מסובכת ורבת משתתפים, כזו שחוצה גבולות ושפות, ושבין המאכלסים שלה קיים קשר תמאטי, רגשי או מיסטי כמעט. שרליז ת'רון (מונסטר) היא מנהלת מסעדה מנותקת רגשית ופעילה מינית בפורטלנד שבמדינת אורגון הצפונית, וקים בייסינגר (סודות אל. איי.) היא עקרת בית שמנהלת רומן מחוץ לנישואין בניו מקסיקו. עוד בתפריט: שני צעירים שאיבדו את הוריהם וילדה מקסיקנית שיוצאת למצוא את אמה האבודה. עם חואכים דה אלאמיידה (אני זונה, Che).