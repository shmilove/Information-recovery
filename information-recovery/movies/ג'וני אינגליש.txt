בעולם לא בטוח, אפשר לסמוך על מעט מאוד דברים כמו שסומכים על שירות הביון החשאי הבריטי. הוא ידוע בכל העולם בזכות הסוכנים המבריקים שלו, הטכנולוגיה הכי מהפכנית, כלי הנשק המתקדמים ורשת המידע הבינלאומית בה הוא משתמש. לכן כשמגיע מידע לגבי תכנית לגנוב את אבני הכתר של המלכה, הארגון ממנה את סוכן "מספר אחד", הקרם דה לה קרם של הביון הבריטי, על מנת לפצח את התיק, רק שזה מוצא את עצמו עד מהרה קבור עמוק באדמה. לרוע מזלם של ראשי סוכנות הביון, כל שאר הסוכנים שלהם מצטרפים לסוכן "מספר אחד" בעולם הבא, לאחר שהם נהרגים בפיצוץ בזמן הלווייתו. האם יש קשר בין גניבת אבני הכתר ובין החיסול הקולקטיבי? עכשיו נותר רק אדם אחד היכול להגן על הממלכה, לנקום את מותם של סוכני הארגון ולמצוא את אלו הרוצים לגנוב את אבני הכתר היקרות מפז. רק איש אחד יכול לקחת על עצמו את המשימה, ג'וני אינגליש (רואן אטקינסון), סוכן נמוך דרג הידוע בחוסר יכולתו להשלים משימות. יחד עם עוזרו הנאמן בו (בן מילר), וסוכנת האינטרפול לורנה קמפבל (נטלי אימברוליה), ג'וני אינגליש עומד בפני משימת חייו, כשהוא צריך לעצור תוכנית זדונית של פסקל הצרפתי המטורף (ג'ון מלקוביץ'),להפוך את בריטניה לבית כלא אחד גדול. הוא לא יודע פחד... הוא לא יודע סכנה... הוא לא יודע כלום!