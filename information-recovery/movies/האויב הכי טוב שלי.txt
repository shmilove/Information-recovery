הסרט מתרחש בתקופה של מתח בין צ'ילה וארגנטינה, באווירת סף־מלחמה ששררה ביניהן ב-1978, ואשר פרטיה נחשפו לציבור רק בשנים האחרונות. אנו מתלווים לכוח סיור של צבא צ'ילה, אשר "מתברבר" בערבות הפטגוניה ונאלץ להתמודד לא רק עם התנאים הקשים, אלא גם עם כוח ארגנטינאי החונה מטרים ספורים מהם.היחסים בין שני הצדדים יעברו תהפוכות, ובהשפעת הבדידות בערבה הם יעברו מעוינות גלויה לשיתוף פעולה ואף לחיבה.למרות ששני הצדדים מוכנים למות למען ריבונותם, אנו מגלים כיצד רוח הקרב ניזונה רק ממסורת של שנאה. הסרט מסומן באווירת מתח, אותה שוברים לעתים מצבים קומיים, ובכל מקרה מעודד רפלקסיוויות וחשיבה ביקורתית.