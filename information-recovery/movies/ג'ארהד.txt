למי שלא מספיקה המלחמה במהדורת החדשות, הבמאי זוכה פרס האוסקר על "אמריקן ביוטי", סם מנדס, מביא אל המסך את סיפורו של אנתוני שופורד. שופורד היה לוחם מארינס בכוויית ובערב הסעודית בזמן מלחמת המפרץ שכתב ספר על חוויותיו בשדה הקרב. הספר מתאר את התאקלמותו של חייל צעיר בשדה הקרב שהוא מדבר חם, מול אויבים שאיננו מכיר את דרך חייהם, ואנשי צבא מבוגרים ממנו בעלי אמונות שונות הסותרות אחת את השנייה. חייל צעיר שמחפש הסבר למה הוא עושה בלב מדבר של מדינה זרה. הספר אגב היה אחד מרבי-המכר הגדולים ביותר בשנת 2003. 