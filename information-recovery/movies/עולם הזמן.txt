ברוכים הבאים לעולם בו הזמן מחליף את הכסף כמטבע הבינלאומי. העושר התעצם במשך אלפי שנים ואיפשר לחיות לנצח, בעוד שהעניים נאלצים להתחנן, ללוות ולגנוב כסף כדי לעבור את היום בשלום. בעולם הזה, וויל סאלאס (ג'סטין טימברלייק) הוא אחד מחסרי-המזל: כל בוקר מתעורר עם 23 שעות נותרות בשעונו המתקתק, והידיעה שאם לא ירוויח מספיק זמן, הוא לא יזכה לקום מחר בבוקר. אבל המזל של וויל מאיר לו פנים, כשאדם עשיר נמצא מת ו-וויל מתעשר ב-100 שנים. כעת החשוד העיקרי ברצח הוא וויל והוא נאלץ לנוס על חייו, בחיפוש אחר הרוצח האמיתי. לצדו במרדף צעירה יפהפייה (אמנדה סייפריד), והיא היחידה שמאמינה בחפותו של וויל.