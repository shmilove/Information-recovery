ביוגרפיה קולנועית של כוכב הקונג-פו האלמותי, ברוס לי, עפ"י הביוגרפיה שכתב אחיו רוברט לי. בניגוד לסרטים אחרים שנגעו בקריירה של לי בארצות הברית והפיכתו לכוכב על של האקשן ההונג קונגי, הסרט הזה תופס כיוונים נוסטלגיים יותר, כשהוא הולך אחורה לחייו המוקדמים. לי נולד בסן פרנסיסקו, עת אביו זמר האופרה הופיע שם. המשפחה חזרה להונג קונג, רק כדי לסבול תחת הכיבוש היפני במלחמת העולם השנייה. כבר בתקופה זו החל לי הקטן את קריירת המשחק שלו בסרטים כילד-כוכב.