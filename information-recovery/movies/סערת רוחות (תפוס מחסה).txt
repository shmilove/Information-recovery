הסרט מספר על קרטיס, איש משפחה מעיירה קטנה באוהיו, נשוי באושר ובעל עבודה טובה ויציבה. החיים שלו יכולים בהחלט להיחשב כטובים, במיוחד עכשיו שהצליח להשיג את הכסף עבור הטיפול לתיקון השמיעה של ביתו הקטנה. יום אחד מתחיל לרדת עליו גשם, טיפות גדולות וחומות שנראות כמו שמן מכונות ישן. את הגשם הזה רק הוא מרגיש. באותו לילה, הוא חולם שכלבו הנאמן תוקף אותו, ולמחרת הוא מדמיין סערה מתקרבת ויכול להישבע שראה ברקים. לאחר ביקור אצל הפסיכיאטר, הדורש סכומים גבוהים מידי, מחליט קרטיס להפנות את כל מרצו לבנייה אובססיבית של מקלט טורנדו בחצר ביתו, מעשה שבהדרגה פוגע ביחסים שלו עם אשתו וביתו, במצבם הכספי ומסכן את מקום עבודתו. האם החלומות על הסערה שקרבה הן חזיונות תעתועים של אדם המאבד את שפיותו? או שמא הם סימן נבואי לבאות? סרטו עטור הפרסים של ג'ף ניקולס הוא דרמה מרהיבה ומטרידה בו זמנית, אשר מצליחה לומר רבות על העולם שאחרי הוריקן קתרינה, האסון בטהיטי, ורעידת האדמה הגדולה ביפן. זוכה פרס תא המבקרים, פסטיבל קאן 2011, זוכה פרס ה"גרנד פרי", פסטיבל קאן 2011, זוכה פרס חבר השופטים הסרט הטוב ביותר פסטביל סאנדנס.