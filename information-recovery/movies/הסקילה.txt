הסיפור מתחיל באהבה של אישה אמריקנית לגבר אירני, עד כדי שהסכימה ללכת אחריו עד לאירן, להתאסלם ולהתחתן עימו, למרות כל הקשיים שבדרך והנידוי מצד משפחת החתן האירני שלא ממש שמחה לגלות בביתם אישה ממוצא אמריקני.  ביום מן הימים האישה נאנסת ע"י גבר זר, ובמר ליבה פונה היא אל עו"ד אירני צעיר חסר ניסיון העונה לשם מחמוד מילאני, אשר מהכרותו את המנטליות ומצב זכויות הנשים באירן, ייעץ לה שלא תנסה לפתוח את הסיפור לכיוון משפטי, אלא לפנות לבעלה קודם כנהוג לפי המסורת, ובכך לנסות לפתור את הבעיה. מכאן מתחילה האישה לעבור מסכת יסורים עד לסוף המר. בדומה לסרט המצליח והמוכר "הסקילה של סוראיה" שיצא בשנת 2008, גם הסרט הזה שיצא בגרמניה בשנת 2006 מביא את הסיפור המלא על "זכויות הנשים" באירן, ואף סקילתן המצמררת של נשים "סוררות" מבחינת המשטר האירני.תקציר: yoni-i