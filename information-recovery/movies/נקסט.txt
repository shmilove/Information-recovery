לכריס ג'ונסון (ניקולס קייג'), קוסם קטן מלאס וגאס, יש סוד שמציק לו: הוא מסוגל לראות כמה דקות לתוך העתיד. כשהיה ילד עבר בדיקות ומבחנים של הממשלה וכל מוסד רפואי שהצליח להגיע אליו, עד שנמאס לו לחלוטין - כיום, הוא מעדיף להתחבא בעיר הנוצצת תחת שם בדוי, להתפרנס מטריקים זולים וזכיות קטנות בהימורים. אבל כשארגון טרור מאיים לפוצץ פצצה גרעינית בלוס אנג'לס, הסוכנת קלי פריס (ג'וליאן מור) חייבת לעשות כל שביכולתה כדי לתפוס את כריס ולשכנע אותו לעזור לה לעצור את האסון. הבעיה מתחילה כאשר לכולם מתברר שלכריס סדרי עדיפות שונים, עקב חזיון בו מופיעה אישה יפה (ג'סיקה ביאל), השוברת את מחסום הזמן עבורו. במקביל מתברר שאותו ארגון טרור מודע ליכולות של כריס ומעונין לעצור אותו. מבוסס על הספר של פיליפ ק. דיק