אחרי ששלוש בנותיהם נישאו למוסלמי, סיני ויהודי, שמחים בני הזוג ורניי, צרפתים קתולים לבנים, לשמוע כי בת הזקונים עומדת לשאת בחור קתולי. הבעיה היחידה היא ששארל הוא גבר שחור מחוף השנהב. בעוד כל המשפחה משלבת ידים כדי למנוע את הנישואין, מתברר כי גם אבי החתן לא משתגע על השידוך. עם תסריט זריז, משחק פרוע והעדר תקינות פוליטית, עם ביקורת חברתית שעטופה כקומדיה עממית, "למה זה מגיע לי" הוא הלהיט הגדול של הקולנוע הצרפתי בשנה האחרונה.