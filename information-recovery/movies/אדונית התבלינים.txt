ריאליזם פיוטי בכיכובה של השחקנית ההודית היפהפייה אישוואריה ראי ("דבדאס"), בבימויו של פול מאיידה ברג'ס (התסריטאי של "כלה ודעה קדומה" ו"שחקי אותה כמו בקהאם" אותו ביימה התסריטאית של הסרט הנוכחי – גורינדאר צ'אדה). ילדה שלמדה את סוד קסמם המיסטי של התבלינים, גדלה ומהגרת לארצות הברית, שם היא מקימה חנות קטנה ומכושפת. על מנת לשמור על כוחותיה, עליה לעמוד בכמה תנאים שמופרים כשגבר מסוקס מתרסק עם אופנועו מול חלון הראווה שלה.