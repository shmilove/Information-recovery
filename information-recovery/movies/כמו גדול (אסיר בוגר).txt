אריק, בחור צעיר וזועם ששפת האם שלו היא אלימות, מרצה את העונש שלו בכלא 'כמו גדול', במתקן שמיועד לאסירים בוגרים. אריק מוצא את עצמו בסביבה מאורגנת עם קודים ברורים של מעמד וכוח, אבל הוא לא בא לשחק לפי הכללים. הוא מחליט לבסס את עצמו מן הרגע הראשון, עושה מהומות, והאנשים שבאמת שולטים בכלא שולחים אסיר בשם נוויל לשים עליו עין. אריק לא ראה את נוויל מאז היה בן חמש, הוא בקושי זוכר שהוא אביו, ואין לו שום כוונה לתת לאיש הזה להגן עליו. "כמו גדול" משלב דרמה חזקה עם אלימות מתפרצת כדי לנסוך חיים במערכת יחסים דחוסה ומורכבת של אב ובן. התסריט מבוסס על חוויותיו של התסריטאי ג'ונתן אסר בעבודה עם אסירים אלימים בכלא וונדסוורת'.