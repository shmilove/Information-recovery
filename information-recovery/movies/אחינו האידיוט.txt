משפחה. המקור לכל כך הרבה דרמות, כל כך הרבה קומדיה, והמון סרטים. ובמקרה של הקומדיה החדשה "אחינו האידיוט" המקור לסרט עצמו. הסיפור של שלוש אחיות מסודרות בחיים והאח המעופף שבלי כוונה כמעט והורס להם את החיים. את הסרט יצרו הבמאי ג'סי פרץ, אחותו איווגניה פרץ, עורכת במגזין הנודע "וניטי פייר" ובעלה, במאי הסרטים הדוקומנטריים דייויד שיסגל. 

הסרט משלב מצבים אבסורדיים אבל קרובים למציאות לצד הבחנות דקות על החיים האורבניים של זמננו. "רצינו לכתוב סרט אנסמבל אודות משפחה של אחים, בדיוק כמונו, שגרים וחיים בניו יורק," אומרת איווגניה פרץ. "הרעיון בגדול היה לראות מה קורה אם אח קצת מעופף, שלא שייך לאף מסגרת מסודרת, מתפרץ אל תוך חייהן של שלושת אחיותיו המיושבות."

כך אנו למדים להכיר את האחיות והאח לבית רושלין מלונג איילנד: ליז, מירנדה, נטלי והבן היחיד במשפחה, נד. ( אמילי מורטימר, אליזבת בנקס, זואי דשאנל ופול ראד). כל האחיות עזבו את הקן המשפחתי כדי לבנות בית להן ומשפחותיהן באזורים שונים של ניו יורק, ולהגשים את המטרון שהציבו לעצמן בתחילת הדרך. בין אם זה משפחה, קריירה מזהירה או הבעה אמנותית. 
אומר במאי הסרט ג'סי פרץ: כולן בעלות משמעת וידיעה ברורה לגבי הכיוון בחייהן. שלושתן יכולות לשמש כאב טיפוס לנשות מנהטן או ברוקלין: המבריקה והקרייריסטית שגרה בווסט ווילאג', האמא שמגדלת את ילדיה לשמור על איכות הסביבה, והבוהמיינית משכונת בושוויק."
נד לעומתן, לוקח את החיים ב"איזי". מעולם לא הייתה לו משרה קבועה, מרוצה מקצב חיים בסיסי המקדם בברכה כל יום שמגיע. בלי לחץ. את שלוש השנים האחרונות הוא בילה בסוטול עם חברתו בחווה ביודינמית, שם גידל את כלבו האהוב וילי נלסון !!!
"נד התרחק מאחיותיו החכמות אבל הנאורוטיות" אומר ג'סי פרץ. "הוא בחר לחיות בלי ציניות, וגם לבטוח יותר באנשים. הוא מאמין שאפילו אנשים שצוחקים עליו, יצטרכו בסוף להסכים שהוא סך הכל בן אדם ששווה להתאמץ עבורו." הרבה צרות עוברות על נד. מהמאסר בגין עישון סמים קלים, דרך סילוקו מהחווה, ועד הפאשלות שהוא גורם, שוב, בלי כוונה רעה, לאחיותיו, אבל הבן אדם אף פעם לא מאבד את חיוניותו וגישתו החיובית. 
המעורבות החדשה בחיי אחיותיו מכניסות את נד ואת הצופים לעולם ההיפר אקטיבי של תושבי התפוח הגדול. קבלות פנים, ערבי תרומות, ומינגלינג עם היפים והעשירים. "אולי הגזמנו בתיאור שלנו את חייהם של תושבי מנהטן" אומר פרץ, "אבל לא בהרבה. היופי באישיותו של נד, זה שהוא מרגיש בטוח בכל מקום שתשים אותו. זה קסמו וזאת גם התכונה ממנה הכי מפחדות אחיותיו המרובעות שאינן יודעות כיצד להתייחס לכבשה השחורה אך התמימה של משפחתן.