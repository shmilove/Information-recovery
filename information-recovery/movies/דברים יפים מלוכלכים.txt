סרטו החדש של הבמאי הבריטי סטיבן פרירס מתרחש בלונדון, אבל במקומות רחוקים מהעין, שם הכל מותר ונתון למכירה. זהו ספורו של אוקווה, גבר צעיר ממוצא אפריקני, ובחורה צעירה בשם סניי (אודרי טוטו), העובדת בבית מלון הזוי, המשמש קרקע פורייה לפעילות בלתי חוקית. הם בקושי מכירים עד לאותו יום בו הוא מגלה פעילות מצמררת המתרחשת מאחורי גבו. אין באפשרותם להעיד נגד מעבידם המושחת. הם לא יכולים לפנות למשטרה. הם רק צריכים לצאת מהסיפור בחיים.   לאנשים מבחוץ, לונדון היא גן עדן לתיירים, בעלת אתרים היסטוריים וציוני דרך המתעדים את קורותיה עד לתקופת ימי הביניים. אבל כמו כל עיר מודרנית, לונדון מלאה סתירות; המורשת שלה נתמכת על ידי כספי התיירים ואלה המשרתים אותם, באים גם הם מכל קצוות תבל, רובם עובדים בצורה לא חוקית. אנשים אלה הם הדלק המניע את לונדון, וככל שמתעמקים בכלכלת העיר, הסבירות במציאת אותם אנשים בלתי נראים גבוהה יותר. הפועלים האילמים המתהלכים מולנו ברחובות העיר, אבל סיפוריהם נותרים מסתוריים.  סרטו של סטיבן פרירס "דברים יפים מלוכלכים" לוקח אותנו אל הצד האחר של לונדון, עם סיפור מותח ויוצא דופן. הוא מגולל אותו דרך עיניהם של מהגרים לא חוקיים, אוקווה, ממוצא ניגרי, המנתב את יומו בין שתי עבודות: נהג מונית ביום, ואיש קבלה בבית מלון פחות ממכובד, בלילה.  הרצון לחסוך, מביא אותו לחלוק דירה עם סניי, בחורה ממוצא תורכי המבקשת מקלט באנגליה, ועובדת לצדו, כחדרנית בבית המלון המפוקפק. האיזון העדין בחייו מופרע, כאשר הוא מגלה מחזה מבעית באחד החדרים, וחושף עולם תחתון קשוח המאיים להרוס את חיי האדם הקרוב אליו ביותר. גם עברו וזהותו האמיתית נחשפים לאור האירועים.