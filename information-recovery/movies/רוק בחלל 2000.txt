במהלך כריית מחצבים על ירח מרוחק, כורה בשם טיילר (מייקל איירונסייד) מוצא אבן בוהקת ומוזרה שמציפה אותו בתחושת רעב בלתי נדלית לעוצמה ואלמותיות. בדרכו למעיין נעורים שנמצא על כוכב אחר, הוא מגלה כוכב שגוף תושביו מכיל שאריות מנוזל הנעורים המיוחל. לכוכב מוקצה קוד זיהוי F.A.K.K שהוא ראשי תיבות של "מרחב-הרג קטוג'ני פדרלי". טיילר חוטף מספר תושבים והורג את השאר, אבל מפספס אחת. הניצולה היחידה היא ג'ולי הקשוחה וחסרת המעצורים (שחקנית הסרטים האירוטיים ג'ולי סטריין) והיא נשבעת לנקום את רצח משפחתה וחבריה. היא יוצאת למרדף חסר סיכוי (האומנם…) אחר טיילר וחבר מרעיו, במאמץ להשיג אותם לפני שיגיעו למעיין המיוחל.