הסיפור התנ"כי מקבל פוליש הוליוודי זוהר בסרטו של ססיל בי דה-מיל, גדול יוצרי האפוסים של הוליווד הקלאסית. סיפור על קנאה, נקמה, מרד ואהבה, שבמרכזו שמשון הגיבור, האיש והעמודים. שמשון מאוהב בסמדר הפלישתית אבל לא מורשה לשאת אותה לאישה. אחותה, דלילה, מקנאה ובגדול, וכאשר שמשון מצטרף למרד כנגד השלטון הפלישתי על הישראלים הראשונים, היא מתנדבת לעלות על נקודת התורפה שלו על מנת להביסו. מה שלא יהיה שלה לא יהיה של אף אחת אחרת. הדי לאמאר היפנטה את הצופים בתפקיד הפאם-פאטאל הכי קטלנית של העולם העתיק, בסרט שזכה בפרס האוסקר על עיצוב התפאורה ועל התלבושות.