את הגרסה הפופולרית ביותר לאגדה על רובין הוד ביים קווין ריינולדס ("הרוזן ממונטה קריסטו"). לאחר שנשבה על ידי הטורקים במסעות הצלב, רובין מלוקסלי (קווין קוסטנר, "עולם המים") ועזים המורי (מורגן פרימן, "שבעה חטאים"), נמלטים חזרה לאנגליה. עזים נשבע להישאר לצד רובין עד שיוכל לגמול לו על שהציל את חייו. כאשר הם מגיעים לביתו של רובין, הם מגלים כי אביו נרצח על ידי השריף מנוטינגהם (אלן ריקמן, "כיבוש הגלקסיה"), ורובין נשבע לנקום בו. למרות שחברת הילדות שלו מריאן (מרי אליזבת' מאסטראנטוניו, המצולות) אינה יכולה לעזור לו, רובין מוצא את מקומו ביער שרווד, בין הכפריים העניים והמסכנים, ומחליט להנהיגם במאבק נגד עריצותו של השריף הנפשע. הסרט היה מועמד לשלל פרסים כולל הגראמי, האוסקר וגלובוס הזהב.