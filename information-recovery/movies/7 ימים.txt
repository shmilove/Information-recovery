מותחן מנוכר, אלים ובעל השלכות פילוסופיות בתחום המוסר. חייהם של ברונו האמל ואשתו סילבי מתנפצים כשבתם בת ה-8 נעלמת יום אחד, ונמצאת זמן מה לאחר מכן, לאחר שנאנסה ונרצחה באכזריות. כעבור זמן נמצא חשוד בפשע, שמואשם ומובא למשפט. האב באבל לא יכול לשלוט ביגונו ומתכנן להוציא לפועל גזר דין אישי נגד המואשם. הוא חוטף אותו ומעמיד בפני המשטרה אתגר קשה. לתמונה נכנס הבלש הרווה מרקור שאיבד את אשתו חצי שנה קודם לכן במהלך שוד אלים. סרטו של דניאל גרו הושווה ל"משחקי שעשוע" ו"אנטיכריסט" בכובד ראשו, אך גם לאימה הפורנוגרפית בנוסח "המסור".