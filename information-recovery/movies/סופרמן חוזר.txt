הבמאי של "אקס-מן" 1 ו2 מחזיר את גיבור הקומיקס האהוב אל מסך הקולנוע אחרי שנעדר ממנו שנים. מסתבר שסופרמן גם נעדר מעל פני כדור הארץ אחרי חיפוש עצמי. עכשיו הוא חוזר ומגלה שאהובתו לואיס ליין התקדמה בחייה וכך גם בני האנוש שמצאו דרכים חדשות להתמודד עם הצרות השונות שתוקפות את כדור הארץ. סופרמן מרגיש מיותר ונואש מגלה שיש לו אויב ותיק שחיכה לרגע הנכון כדי לבצע מעשה ששום אדם שפוי לא יעלה על דעתו. הוא יוצא להרפתקה שתוביל אותו אל החלל החיצון, מעמקי האוקיינוס ואפילו תחזיר את מרלון ברנדו לתחייה. 