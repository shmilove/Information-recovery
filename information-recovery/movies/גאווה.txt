בריטניה, קיץ 1984. מרגרט תאצ'ר נמצאת בשלטון, ומחאת ארגוני הכורים נמצאת בשיאה עם פתיחת שביתה כללית. חבורה של צעירים-הומואים ולסביות פעילים חברתית, מחליטים להצטרף למאבק הכורים ולגייס עבורם כסף. אלא שהאיגוד הלאומי של עובדי המכרות, המורכב ברובו מאנשים שמרנים, מובך מידי מכדי לקבל את התרומה והתמיכה שלהם. חבורת הפעילים מחליטים לא להתרגש מהסירוב, ומתוך הכרה בחשיבות המאבק, ומחשבה שהתמיכה תעזור להם בעתיד, הם מחליטים להגיע בעצמם לכפר אקראי של כורים בווילס, ולהעביר להם את התרומות ישירות. כך מתחיל אחד המאבקים המפתיעים והמשעשעים ביותר בהיסטוריה, על שתי קבוצות שונות לגמרי שיצרו השפעה חברתית אדירה שתיזכר לדורות.