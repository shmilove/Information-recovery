טאלה היא צעירה ירדנית-נוצרייה שכבר התארסה שלוש פעמים, ביטלה, ועכשיו מתכוננת לקראת חתונתה לגבר הרביעי – עוד שידוך של דור ההורים. הפעם מי שמפריעה לה לבצע את המהלך הגורלי היא סופרת מתחילה, מוסלמית ממוצא הודי, שחיה בלונדון ומצליחה לעורר את טאלה למיניות הלסבית שלה. מבולבלת, נוסעת טאלה לירדן כדי להתכונן לטקס אליו כל המשפחה מצפה בכיליון עיניים, אבל היא לא מסוגלת לחשוב הרבה מעבר לאישה שמחכה לה מעבר לים. האם תבטל שוב את כניסתה הרשמית לחיי הנישואין הסטרייטיים?