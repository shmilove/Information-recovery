סרט פעולה של אנדרו דיוויס (פגיעה היקפית). על סיפונה של ה"יו אס אס מיזורי" ההכנות ליום ההולדת של הקפטן אדאמס בעיצומן. שפנפנת הפלייבוי (בגילומה של שפנפנת הפלייבוי אריקה אלניאק, אי.טי), הגיעה והכל נראה מוכן. הבעיה היא שדווקא אז מחליטה קבוצת טרוריסטים להשתלט על הספינה ולעשות בה שמות. למזלנו קייסי רייבק (סטיבן סיגל, ניקו), הטבח של הספינה, בעל עבר צבאי מרשים, יודע ללכת מכות טוב טוב. בעזרת השפנפנה המבולבלת, שהספיקה להירדם בעוגה ממנה היתה צריכה לקפוץ, הם מכניסים לטרוריסטים באבי אביהם. האפקטים והסאונד היו מועמדים לפרסי האוסקר.