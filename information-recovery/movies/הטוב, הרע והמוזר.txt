סרטו המשלהב של יוצר הסרט Bittersweet Life, קים ג'י וון, בכיכובם של סונג קאנג-הו (The Host) ולי ביונג הון (Bittersweet Life).אקשן קוריאני לוהט, שמסמפט מאוד את ז'אנר המערבון, וגם אחד השלאגרים הגדולים של 2008. על רקע שנות ה-30, אירגון פשע קוריאני מוכר לצבא היפני, הכובש את מנצ'וריה, מפה שמובילה לאוצר רב ערך. לאחר המכירה, שוכר האירגון את שירותיו של רוצח שכיר למען יגנוב את המפה ויחזיר אותה לבעליה. במקביל, תנועת העצמאות הקוריאנית שוכרת את שירותיו של צייד ראשים, גם כן כדי לגנוב את המפה. השניים נפגשים על הרכבת שבה טמונה המפה, אבל נכונה להם הפתעה לא כל כך מתוקה מצידו של גורם שלישי.