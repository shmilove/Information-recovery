לאוון טרבורן יש בעיה עם תפיסת הזמן, אירועים שלמים ורגעים משמעותיים בחייו נעלמו ונשכחו. זיכרונות ושברי חיים הם כל מה שנשאר לו מחיי הסובבים אותו, בעיקר חברי ילדותו קיילי, לני וטומי. אוון טופל אצל פסיכולוג שעודד אותו לנהל יומן המפרט את אירועי היום-יום. שנים אחר כך, כשהוא כבר בקולג', הוא קורא באחד מיומניו ומוצא את עצמו חוזר בזמן למאורעות הכתובים ביומן. ככל שהוא מגלה עוד ועוד על עברו, כך הוא מרגיש יותר ויותר אחראי לגורלם של חבריו, ובמיוחד לקיילי, שאותה אהב, ועדיין אוהב. אוון מנסה לשכתב את העבר ולחסוך מהקרובים לו מאורעות ילדות קשים, ומקווה לשפר את ההווה. אלא שבכל פעם שהוא משנה משהו בעבר, הוא חוזר להווה ומגלה שאינו יכול ליצור מציאות שבה הוא וקיילי יחיו באושר.