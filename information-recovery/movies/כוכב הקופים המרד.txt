כוכב הקופים: המרד" הוא פרק חדש בסדרת הסרטים הוותיקה, החוזר אחורה ומתאר את האירועים שקרו לפני ההתרחשויות המוכרות לנו. וכך, אנחנו זוכים לגלות כיצד התחילו הקופים את ההשתלטות שלהם על העולם. הסרט מפנה את האצבע לשאפתנות האנושית היהירה ולקדמה טכנולוגית חסרת רסן. מתברר כי כל זה קרה באשמת מדען בשם וויל (ג'יימס פרנקו), שערך שורה של ניסויים בקופים. כוונותיו של וויל טובות, אבל כולנו הרי יודעים לאן כוונות שכאלה מובילות, וזה גם מ…[קרא עוד...]ה שקורה הפעם. סיזר, הקוף שוויל פורש עליו את חסותו, מפתח תבונה חריגה למינו, דבר המאפשר לו לקלוט כי בני האדם מדכאים אותו ואת חבריו. חשוב מכך, הוא מבין שאין שום סיבה שאנשים ימשיכו לנהוג בצורה הזו, ושיש לקופים דרך להתעלות עליהם. עכשיו נותר לו רק להפיץ את הבשורה. הסרט מרים לגבהים חדשים את טכניקת לכידת התנועה, זו שכבר היתה בעבר שיטת העבודה ב"שר הטבעות", ב"קינג קונג" של פיטר ג'קסון וב"אווטאר" של ג'יימס קמרון. וכך, הפעם הסרט לא נדרש להתמודד עם מגבלות השימוש בקופים מאולפים או בכאלה שהם יצירי מחשב מוחלטים, אלא נעזר בטכניקה המתקדמת כדי להשתמש בשחקנים בשר ודם ובכל זאת לגרום להם להיראות כמו קופים.