השנה היא 1969 ואליוט טיבר, סטודנט לעיצוב פנים נאלץ בלית ברירה לעזוב את דירתו בווילג' בניו-יורק ולחזור צפונה לבית של ההורים כדי לעזור להם לנהל את המלון הרעוע שבבעלותם. הבנק על סף לעקל את כל רכושה של המשפחה. אביו של אליוט רוצה לשרוף את המלון, אך נזכר ברגע האחרון שהוא לא שילם כבר כמה חודשים לחברת הביטוח. ואליוט עצמו בכלל מחפש איך לומר להורים שלו שהוא אוהב גברים.. כשהוא שומע שלא רחוק מביתם עומד להתקיים פסטיבל מוזיקלי היפי ענק, הוא מתקשר למפיקים ומנסה לעניין אותם בשיתוף פעולה עסקי ממנו ירוויחו שני הצדדים. שלושה שבועות לאחר מכן חצי מיליון איש עושים את דרכם לחווה השכנה לבית הוריו ואליוט מוצא עצמו נסחף למרכזו של האירוע שישנה לא רק את חייו, אלא יעצב ויגדיר מחדש דור שלם - פסטיבל וודסטוק.