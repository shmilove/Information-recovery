האחים כהן מציגים קומדיה שחורה על איש אחד שיום אחד, ללא שום התרעה מוקדמת- העולם מפנה לו עורף. לארי הוא איש טוב. הוא בעל אוהב, אב מסור ופרופסור שנותן את כל כולו בעבודה. הוא תמיד אומר ועושה את הדבר הנכון. אבל בוקר אחד, הכל מתחיל להתפרק: אשתו עוזבת אותו והמאהב השחצן שלה מצליח לשכנע אותו שהדבר שהכי הנכון לעשות הוא שלארי יעזוב את הבית ויעבור לגור במוטל עלוב - לטובת הילדים כמובן. בהמשך, הקריירה של לארי נמצאת בסכנה כאשר מכתבים שקריים ואנונימיים מגיעים להנהלת האוניברסיטה ומאשימים אותו בבגידה. ואז, כאשר בן זוגה החדש של אשתו מת בתאונה, היא מתעקשת שעל לארי לשלם את הוצאות הלוויה. דווקא עכשיו, כאשר הוא מצוי בבעיית מזומנים הוא מוצא עצמו משלם כסף רב כדי לקבור את האדם שהוא שונא, משחרר בערבות את אחיו המהמר ובמקביל מנסה להציל את שמו הטוב ואת הקריירה שלו.