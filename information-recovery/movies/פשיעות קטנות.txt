עם שחרורו מבית חולים לחולי נפש בעקבות התמוטטות נפשית, אנטוני חסר המטרה מצטרף לחברו דיגנן (שנדמה הרבה פחות שפוי מאנטוני). דיגנן הוגה תוכנית הזויה ולא לגמרי ברורה לביצוע מסע פשע, שאיכשהו יכלול את הבוס הקודם שלו, מר הנרי האגדי (לכאורה). בעזרת שכנם וחברם הפתטי, בוב, אנטוני ודיגנן מבצעים את העבודה ונמלטים לדרכים, שם אנטוני מוצא אהבה בחיקה של חדרנית מלון בשם אינז. כשלבסוף גיבורינו מאתרים את מר הנרי, שרשרת הארועים שמתפתחת לא דומה בכלום למה שמישהו מהם ציפה.