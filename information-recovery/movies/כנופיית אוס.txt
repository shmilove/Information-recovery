הולנד של שנות ה-30. שחיתות, גניבות, פרשיות מין והונאה הם חלק בלתי נפרד מהעיירה הדרומית אוס הנשלטת בידי כנופייה קתולית המורכבת מאנשים מרכזיים בעיר. ממשלת הולנד הצפונית -פרוטסטנטית החליטה לשלוח את הימ"מ (היחידה המרכזית המיוחדת) לאוס כדי לפתור את הפרשה ולהשיב את הסדר על כנו. הסיפור מסופר מנקודת המבט של יוהאנה ואן הייש (סילביה הוקס) בעלת בית קפה הרוצה להיחלץ מחיי הפשע אך ככל שמאמציה מתגברים שקיעתה לתוך הסיוט גוברת. סרט זה מבוסס על אירועים היסטוריים שהובילו לנפילת הממשלה האחרונה שלפני מלחמת העולם השנייה. הסרט זכה לתואר "סרט זהב" בהולנד וגרף את פרס "עגל הזהב" בפסטיבל הסרטים ההולנדי 2011 על הפסקול הטוב ביותר.