דרמת פשע של הבמאי ג'ון גריי ("דרכו של בריאן"). ג'ק קול (סטיבן סיגל, "ניקו"), הוא שוטר ניו יורקי רגיש ניו אייג'י ומיסטיקן, המועבר ללוס אנג'לס בכדי לעזור לשוטר ג'ים קמבל (קינן אייבורי וויאנס, "מת לצעוק"), לפתור סדרת מקרי רצח בהן הקורבנות נצלבו. כאשר אשתו לשעבר ובעלה נרצחים "במקרה", ג'ק לוקח את זה אישית. הוא נפגש עם המנטור שלו מימי הצבא כדי לתכנן את נקמתו, אך אינו יודע שגם הוא קשור לפשיעה בדרך זו או אחרת.