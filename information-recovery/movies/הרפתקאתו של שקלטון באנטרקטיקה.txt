הסרט מספר את סיפורו המדהים של חוקר הקוטב ארנסט שקלטון במסעו לאנטארטיקה בשנים 1914-1916. למרות שלא הצליח להשיג את יעדו המקורי, המסע הפך לסיפור גדול מהחיים על גבורה וכוח סבל אנושי. בזכות מנהיגותו יוצאת הדופן של שקלטון שרדו 28 האנשים שנתיים בקור העז של אנטארקטיקה, לאחר שספינתם, האנדורנס, נלכדה בקרח ובסופו של דבר נמחצה. הסרט כולל גם צילומי סטילס וצילומי קולנוע מקוריים בשחור-לבן שצולמו בהמלך המסע המקורי ע"י הצלם האוסטרלי פרנק הארלי.