אחרי לונדון, ברצלונה ופריז, וודי אלן נוחת ברומא, שגם לה הוא מעניק לוק של גלויה מלוטשת. פארסה מולטי-נרטיבית שכוללת: מפגש בין שני ארכיטקטים, מנהל אופרה פנסיונר בחופשה שמקבל השראה לחזור לעבוד (וודי אלן עצמו לאחר שנים של היעדרות מהמסך), גבר אלמוני שמתעורר בבוקר לגלות שהוא סלבריטי עם שובל של פפארצי בעקבותיו (עוד הופעה נדירה, הפעם של רוברט בניני), ומפגש בין בעל טרי לזונה, אותה מגלמת פנלופה קרוז. עוד מופיעים: אלק בולדווין (רוק 30), גרטה גרוויג (גרינברג) וג'ודי דייויס (ארוחה עירומה).