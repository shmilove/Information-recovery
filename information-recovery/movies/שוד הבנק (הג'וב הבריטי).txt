מותחן בבימויו של רוג'ר דונלדסון ("השתול", "מין מסוכן") ע"פ תסריט של דיק קלמנט ואיאן לה פרנייס (התסריטאים של "גול!" ו"מעבר ליקום"), המבוסס על תעלומת שוד בנק שהתרחש בלונדון ב-1971, ומעולם לא נפתרה. חבורה של גנבים חפרו מנהרה וסללו את דרכם לכספת שמורה, ממנה שדדו מיליוני דולרים בכסף מזומן ובתכשיטים. השוד עשה כותרות בחדשות במשך כמה ימים, אבל אז כל הדיווחים הופסקו בעקבות צו איסור פרסום של הממשלה.ב"שוד הבנק", השוד מערב רצח, שחיתות ושערוריית מין הקשורים למשפחת המלוכה. בסופו של דבר, השודדים הם מהאנשים החפים מפשע ביותר המעורבים בפשע.