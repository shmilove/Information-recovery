שלושה אנשים שמסלולי חייהם מצטלבים בזמן פסטיבל ספרותי בעיירה קטנה באירלנד. מייקל (קירן היינדס), מורה צנוע בתיכון המקומי, מתקשה לחזור לחיים אחרי מות אשתו. הוא חווה מפגשים מוזרים עם רוח רפאים, שמותירים אותו מבולבל ומפוחד. לינה (איבן יאילה), סופרת שתופעות על טבעיות הן חלק חשוב מעולמה, היא האדם היחיד בסביבה שמסוגל להבין את מייקל. אל תוך הידידות המהוססת שמתפתחת ביניהם פולש ניקולס (איידן קווין), סופר מפורסם ושחצן שניהל בעבר מערכת יחסים קצרה עם לינה. שני הטיפוסים המנוגדים נאבקים על ליבה של לינה בעוצמה הולכת וגוברת, בעוד לינה מנהלת מאבק משלה, כדי להציל את מייקל מכוחות לא לגמרי מוגדרים, שגוררים אותו כלפי מטה. הסרט זכה בפרס ה-IFTA (האוסקר האירי) לסרט, לתסריט ולשחקן המשנה (קווין), ובפרס פסטיבל טרייבקה לשחקן הראשי (היינדס).