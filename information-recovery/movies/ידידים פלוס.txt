"ידידים פלוס" היא קומדיה רומנטית המציגה את סיפורם של דילן (ג'סטין טימברלייק) וג'יימי (מילה קוניס) שבטוחים שהם יכולים להוסיף את המרכיב הפשוט של סקס לידידות ביניהם, למרות מה שקומדיות רומנטיות בהוליווד מנסות לגרום להם להאמין. אולם הם מגלים במהרה שקרבה פיזית מובילה תמיד לסיבוכים. דילן לא רוצה להתחייב אף פעם, ולכן הוא גם לא רואה בג'יימי יעד רומנטי. ג'יימי, לעומת זאת, מאמינה באהבת אמת אחת ומוחלטת, וכיוון שהיא סבורה שדילן לא יהיה האביר על הסוס הלבן שלה, לא מפחיד אותה לרקום איתו מערכת יחסים. כפי שדילן מנסח זאת, מבחינתם לעשות סקס זה כמו לעשות טניס -לא יותר מפעולה פיזית, שהשניים עושים אך ורק כדי ליהנות. בתחילת הדרך הסידור עובד דווקא לא רע, אבל האם זה יכול להימשך לאורך זמן? האם מי שלא מסוגל להתחייב תמיד יפחד מקשרים? האם מי שמאמינה באהבת אמת לבטח תמצא אותה? האם אפשר להפריד לגמרי בין סקס ורגשות? האם "ידידים פלוס" יהיה נאמן לכללים של הקומדיה הרומנטית, ימרוד בהם או פשוט ינסח אותם מחדש?