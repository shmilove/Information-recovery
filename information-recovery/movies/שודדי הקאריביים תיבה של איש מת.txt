הבמאי של "שודדי הקאריביים" ו"הצלצול" מחזיר את ג'וני דפ אל התפקיד שעליו היה מועמד לאוסקר, שודד הים האהוב קפטן ג'ק ספארו. גם הפעם שודד הים המסטול מסתבך בפרשיה על טבעית. מסתבר שג'ק ספרו חייב את דמו לשודד ים אגדי ומאוד מת שיש לו ספינת רפאים מעופפת. אם ג'ק ספארו לא יצליח להימלט מאותו חוב קטלני הוא ימצא את עצמו מקולל לנצח נצחים ואפילו אחרי מותו הוא יסבול מעינויים. כמובן שהקפטן והאויב שרודף אחריו יקלקלו לצמד האוהבים וויל ואליזבת (אורלנדו בלום וקירה נייטלי) את החתונה והם ימצאו את עצמם מסובכים בצרות של ג'ק, חברם הלא כל כך טוב. 