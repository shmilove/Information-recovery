זוכה פרס האוסקר אלכסנדר פיין ("דרכים צדדיות") מפתיע שוב בדרמה משפחתית מיוחדת ונוגעת ללב. מאט קינג (ג'ורג' קלוני), חי על פיסת גן-עדן בתולית בהוואי, ביחד עם שתי בנותיו סקוטי ואלכסנדרה, אותן הוא נאלץ לגדל לבדו לאחר שאשתו נפגעה בתאונת שיט. כשאלכסנדרה מגלה לאביה שאמה ניהלה רומן טרם פציעתה, עולמו של מאט מתהפך. הוא מחליט לצאת ולחפש מי היה עם אשתו ברגעיה האחרונים. החיפוש אחר המאהב האלמוני מוביל לסיטואציות מצחיקות, מפתיעות ומרגשות ומוביל את מאט לבחון את חייו ואת הקשר שלו עם משפחתו מחדש.