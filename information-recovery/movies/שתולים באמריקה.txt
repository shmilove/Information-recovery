ג'ף גראנט הוא תלמיד תיכון שמגיש את מועמדותו לחיל האוויר. כחלק מהבדיקות הבטחוניות השגרתיות, מבין סוכן ה-FBI שאליו מגיעה הבקשה, כי הוריו של הבחורצ'יק הם כנראה מרגלים סובייטים רדומים שמחכים להוראה מגבוה. הסוכן גם יודע שנמסיס העבר שלו, חפרפרת בשם "סקובה", מחסל מרגלים רוסיים כדי לסחוט את המפעילים ממוסקבה. הנער עשוי להיות פיתיון נאות לארכי-אויב. ריצ'רד בנג'מין (בתולות הים) ביים עם ריבר פניקס (איידהו שלי) וסידני פואטייה.