סיפור הרפתקאות משעשע על פיראטים מרושעים בים הקאריבי, המאפשר לג'וני דפ ("סליפי הולו") להפגין את כל הקסם האישי שלו. העלילה המסחררת מפגישה את וויל טרנר (אורלנדו בלום, "בלאק הוק דאון") הצעיר עם הפיראט ג'ק ספארו (ג'וני דפ). יחדיו עליהם להילחם בכנופיית הפיראטים הנכלוליים המונהגת על ידי קפטן ברבוסה המקולל (ג'פרי ראש, "ניצוצות"). רק כך יוכלו להציל את אליזבת, אהבת חייו של וויל, וגם להתאושש מאובדן האוצר שג'ק חיפש. כנגד כל הסיכויים הם שועטים לעבר עימות מבעית באי המוות. במהלך קרב הסיוף המסוכן וויל וג'ק מעוניינים לתפוס מחדש את ספינת הפנינה השחורה, להציל את הצי הבריטי ולוותר על האוצר כדי להסיר את הקללה מן הפיראטים של הקאריביים. ג'וני דפ ורבים מאנשי הצוות הטכני היו מועמדים לאוסקר.