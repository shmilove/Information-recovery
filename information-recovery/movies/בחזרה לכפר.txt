קיץ בפריז. אנטואן, בחור צעיר בן 30, צריך לעזוב את העיר כדי לעזור לאמא שלו בחנות המצרכים המשפחתית בכפר בפרובנס בו גדל. אבא שלו חולה ולא מסוגל להפעיל את קו החלוקה שהוא מבצע בין הכפרים הקטנים באזור. אנטואן ממלא את מקומו ונוסע בקרוואן  המתפקד כמכולת ניידת - מכפר לכפר, משרת את מעט הלקוחות הקבועים שנותרו המחכים לו מדי בוקר. הוא מתקשה תחילה במפגש עם הכפריים  הם עקשנים, איטיים ומחוספסים ואנטואן מצידו בוטה וחסר סבלנות. למרבה המזל קלייר, האישה שהוא אוהב, מצטרפת אליו לכפר ומסייעת לו לשפר את כישוריו החברתיים ולקדם את העסק המשפחתי. שובו של האב מביה"ח מעלה על פני השטח סכסוך ותיק בין השניים.