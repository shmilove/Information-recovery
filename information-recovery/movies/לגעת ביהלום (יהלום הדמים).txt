הסרט המדובר בכיכובו של לאונדרו דיקפריו, המתרחש באפריקה על רקע מלחמת אזרחים,מורדים החוטפים ילדים והופכים אותם לילדים-חיילים , תעשית כריית היהלומים והברחתם, שכירי-חבר דרום-אפריקאיים, וגם עיתונאית אמריקאית "איכפתית" לקישוט.חוץ מהיותו סרט מתח ופעולה מעולה, זהו גם סרט מעורר מחשבה, ולא קל לצפייה. הסרט מעורר חשש בתעשיית התכשיטים והיהלומים, מכך שיקרה דבר דומה למה שקרה לתעשיית הפרווה, כשהעולם הצרכני מבין מה המחיר שמשלמים אחרים על תאוותו למצרכי מותרות.הסרט היה מועמד ל-5 פרסי אוסקר, ביניהם לשחקן הטוב ביותר (ליאונרדו דיקפריו) ושחקן המשנה הטוב ביותר (דג'ימון הונסו), וכן גם לעריכה, עריכת סאונד ומיקס סאונד.