מותחן אימה פסיכולוגי חדש מקורי מעניין ומסקרן של הבמאי הצרפתי ג'וליאן מגנט ("בלאדי מלורי") שזהו בסה"כ סרטו השני באורך מלא. הסרט העוסק במה שקרוי "עיוורון פנים", מציג את השחקנית מילה ג'ובוביץ' ("עצמאי בשטח", "האלמנט החמישי", "האוייב שבפנים 1-4", "ז'אן דארק", "החטוף", "אולטרה ויולט", "מלון מיליון הדולר", "ארבעים וחמש", "בריחה מושלמת", "הסוג הרביעי"), המגלמת בסרט הזה בחורה בשם אנה מרצ'נט, העדה למעשה רצח מזעזע, וניצלת בעצמה, לאחר שהיא מצליחה לחמוק בקושי רב מידיו של הרוצח הסדרתי האכזר, ומתעוררת בבית חולים כשהיא פצועה קשה בראשה. מתברר שהפציעה הקשה שפצע אותה הרוצח האכזרי בראשה, הותירה אותה ללא יכולת לזהות פנים, גם לא את אלה שהכירה בעבר, ואף לא את פניה שלה עצמה במראה. מה שקרוי "עיוורון פנים", שזה כמו דיסלקציה, רק של פנים, במקום של אותיות. וכך ללא היכולת שלה לזהות פנים ופרצופים מסביבה, היא משתחררת מבית החולים, כשבינתיים הרוצח הסדרתי האכזרי שכמעט חיסל אותה, מתחיל לאט לאט להתקרב ולסגור עליה, ומתכוון לסיים את מה שהחל, קרי: לחסל את העדה היחידה אשר נותרה בחיים ויכולה לזהות את פניו...