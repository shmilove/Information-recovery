חיות הטרף שמאכלסות את סרט הביכורים המעולה של דיוויד מישוד הן בני משפחת קודי, משפחת פשע אוסטרלית. על רקע הג'ונגל בו הן חיות, העולם התחתון של מלבורן, פורש הבמאי סיפור רב עוצמה ויוצא דופן על השרדות ונקמה.ג'ושוע בן ה-17 הגיע זה עתה לחיות עם המשפחה. אמו דאגה במשך שנים להפריד אותו מהקרובים שלה, אבל כעת כשהיא מתה אין לו לאן ללכת. הוא בקושי מתחיל להבין את יחסי הכוחות ולהכיר את הסבתא הדומיננטית, את הדוד פופ קודי שחי במחבוא, את שאר הדודים ואת השוטרים המושחתים, כאשר המתח בין המשפחה למשטרה מגיע לשיאו. עד מהרה מוצא ג'ושוע את עצמו בלב המאבק העקוב מדם, וחייב ללמוד את יחסי הכוחות והשחקנים השונים אם הוא רוצה לשרוד."ממלכת החיות" הוא מסה שאפתנית ורבת עוצמה על התפרקותה של משפחה, שמביאה למסך את כל העושר וההדר של האופרה והמיתולוגיה היוונית. סרט הביכורים המיומן להפליא של מישוד מלווה ביד בוטחת ומכוונת את קורותיה של המשפחה והרקע האוסטרלי מוסיף נופך ואווירה יוצאי דופן לז'אנר שמזוהה יותר עם הקולנוע האמריקאי והבריטי" - טוד מקארתי, וראייטי."ממלכת החיות" זכה בפרס חבר השופטים בפסטיבל סאנדאנס 2010.הסרט מועמד לזכייה בפרס האוסקר 2011 בקטגוריית שחקנית המשנה הטובה ביותר.