סם ומולי הם זוג אוהב. יום אחד, בדרכם הביתה, תוקף אותם שודד והורג את סם, שנשאר על כדור הארץ כרוח רפאים. הוא מבין, שמותו לא היה מיקרי ועליו להזהיר את מולי מפני הסכנה הצפויה לה. לשם כך הוא משתמש בכישוריה של "מדיום", אשה המתקשרת עם המתים, ועד היום לא ידעה שכוחותיה אמיתיים (וופי גודלברג המשעשעת עד מאוד). דמי מור ופטריק סוויזי כבשו את המסך ואת הלבבות בדרמה הרומנטית הזאת, ובה האהבה אכן חזקה יותר מהמוות. סצינת החימר המפורסמת הביאה לפריחה עצומה בחוגי קדרות בחודשים אחרי יציאת הסרט.