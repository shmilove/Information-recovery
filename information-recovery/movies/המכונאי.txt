צ'ארלס ברונסון בתפקיד הרוצח השכיר ארתור בישופ, במותחן האקשן של הבמאי מייקל ווינר (משאלת מוות). בישופ הוא מקצוען עד הפסיק האחרון. הוא עובד עבור אירגון נטול שם ששולח אותו למשימות התנקשות, אותן הוא מבצע במיומנות. בישופ עשה לעצמו חוק לחיות לבד ולעבוד לבד, אבל בהזדקנותו הוא מרגיש צורך להעביר הלאה את השרביט, ומסכים לקחת מתלמד צעיר. סטיב מק'קנה, לעומתו, הוא פזיז, חסר גבולות מוסריים ואלים באופן בלתי אחראי. בישופ עוד לא יודע זאת, אבל הוא ילמד... בתפקיד הצעיר יאן-מישל וינסנט (יום רביעי הגדול).