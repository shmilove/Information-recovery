ג'ק מרקוס (קלייב אוון) ודינה דלסנטו (ג'ולייט בינוש) היו יכולים פעם- אבל עכשיו, הסופר והאמנית עומדים בפני מאבק קשה שמאתגר את היכולת שלהם ליצור. לאחר שסומן כהבטחה כסופר ומשורר, ג'ק הפך למורה כריזמטי לאנגלית בתיכון האנגלי האליטיסטי קרויידן, שם הוא נושם, דובר וחי את השפה שהוא אוהב. הבעיה היחידה היא שהוא לא יכול יותר לכתוב, הוא איבד את המגע שלו. דינה היא אמנית מוכשרת ומוערכת שלא איבדה את המוזה שלה. אבל הגוף שלה בוגד בה: דלקת המפרקים שלה מגבילה את היכולת הפיזית שלה לצייר ומוציאה את המברשת מידה תרתי משמע. היא לוקחת את משרת ההוראה בתיכון קרויידן כדי לכלכל את עצמה ולהיות קרובה יותר למשפחתה שעוזרת לה. המוניטין של דינה הולך לפניה. היא ידועה בהיותה מעט קרה- בתיכון הקודם הכינוי שלה היה "הקרחון". אבל כשג'ק פוגש אותה, משהו ניצת בו והוא נחוש בדעתו להמיס אותה. בכל הזדמנות הוא מנסה לערב אותה במשחק המילים הניצחי שלו. אבל כשהוא מבין שהמורה לאמנות אמרה לתלמידיה שמילים הן "מלכודות" ו"שקרים", הוא נפגע ומכריז "מלחמה." בתיכון מתעוררת מלחמה רחבה בין מילים נגד תמונות והתלמידים בוחרים צד. בעוד תלמידיו מעריצים אותו, הנהלת תיכון קרויידן פחות מתרשמת מההופעה האחרונה של ג'ק. העבודה שלו לא התפרסמה כבר שנים, למגזין הספרותי של התיכון חסר הניצוץ, והיו אירועים שבהם ג'ק נצפה שיכור בפומבי. ג'ק נמצא בסכנת פיטורין, ואילו התלמידים בקרויידן התעוררו בזכות המלחמה בין מילים לתמונות. גם דינה קיבלה השראה, ובודקת דרכים חדשות בהן תוכל לצייר למרות המגבלות הפיזיות שלה. נראה כאילו רומן אמיתי יכול לצמוח בין ג'ק ודינה. אבל הויכוח הסימבולי בין מילים לתמונות הופך לויכוח אמיתי כשעולה תמונה שפוגעת בתלמיד. המחלה של דינה מחמירה והחזרה שלה לציור מתגלה כאסון. בעית השתייה של ג'ק מחמירה, מאיימת על הקריירה, המשפחה והעתיד שלו. האם המילים או התמונות ינצחו, או שיש משהו אחר שעומד על כף המאזניים?