האחד שתקן, השני לא מפסיק לנבל את פיו, ושניהם היו עד עתה דמויות משנה שנדדו בסרטיו השונים של קווין סמית, החל מ"מוכרים בלבד" העצמאי ועד להפקה המתוקצבת היטב של "דוגמה". עלילת הסרט המוקדש לשני אלו עוסקת בניסיונם למנוע הפקת סרט הוליוודי המבוסס על קומיקס שנכתב ע"פ עלילותיהם. בדרכם מן החוף המזרחי ועד לקליפורניה, שם ידרשו את המגיע להם, יפגשו בשלל דמויות שהופיעו בסרטים הקודמים, כמו גם בכוכבים מכוכבים שונים שקופצים להגיד שלום... רענן, אנרכי ובלתי מחייב. בהופעות אורח: גאס ואן סנט, מאט דיימון, ג'יימס ואן דר ביק, ג'ייסון ביגס, אלאניס מוריסט, לינדה פיורנטינו, רנה המפרי, מארק האמיל, שאנון דוהרטי, ווס קרייבן, מוריס דיי ולהקת "הטיים", ג'ואי לורן אדאמס, כריס רוק, ג'יימי קנדי, טרייסי מורגן, איימי נובל, אוור קראדין, מארק בלוקאס, סקוט מויסר וג'ורג' קרלין.