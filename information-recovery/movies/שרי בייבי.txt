מגי ג'ילנהול (המזכירה) מאיישת את התפקיד הראשי בדרמה הקטנה של לורי קולייר, על אסירה משוחררת שמנסה לממש את אימהותה. שרי נידונה למאסר בעקבות שוד, לאחר שילדה בת שנמסרה לאחיה ולגיסתה. היום היא נקייה מסמים, נושאת בחיקה ספר תנ"ך ושואפת להתאחד עם הילדה שבקושי מכירה אותה. אלא שהיא לא לגמרי מבינה את מעמדה החדש וגם הסביבה לא בהכרח אמפטית. ג'ילנהול הייתה מועמדת לגלובוס הזהב על תפקידה בסרט.