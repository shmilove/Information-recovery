חידוש ניו-יורקי נוצץ ומלא זוהר הקרוב ברוחו יותר ל"סקס והעיר הגדולה" ופחות לקומדיית הסקס החתרנית המצליחה משנת שישים ושש. למי שאינו יודע, הגרסה המקורית הפכה את מייקל קיין לכוכב קולנוע ואף זכתה בפרס מיוחד בפסטיבל קאן ולשלל מועמדויות ופרסים. בגרסה העכשווית אלפי הוא דון ז'ואן מודרני, בחור עם מבטא קוקני החי בניו-יורק. הוא עובד בשירותי לימוזינה ומצליח לגרום לשלל נשים להתאהב בו, כאשר בראשו יש רק מטרה אחת והיא לגרום להן לשכב איתו. אחרי שלל נשים, אלפי פוגש באשה שתסחרר אותו ותגרום לו להתאהב בה באמת. ג'וד לאו הסקסי הוא "אלפי". 