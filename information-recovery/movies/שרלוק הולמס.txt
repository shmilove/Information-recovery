בגרסה של גאי ריצ'י (סנאצ', לוק סטוק ושני קנים מעשנים) לעלילותיו של הבלש המפורסם, אותו מגלם בחינניות אופיינית רוברט דאוני ג'וניור, הולמס והעוזר שלו ד"ר ווטסון אותו מגלם ג'וד לאו ("משחקי בילוש") מגלים כישורי לחימה קטלניים אשר אינם נופלים מהאינטלקט האגדי המיוחס לבלש. יחד הם מנסים לסכל מזימה המסכנה את בריטניה כולה. רייצ'ל מקדאמס ("אשתו של הנוסע בזמן"), מגלמת בעיבוד החדשני של ריצ'י את האישה היחידה שהצליחה לשבות את לב הבלש ולהגיע איתו לקשר אינטימי.