זוכה פרס חביב הקהל – פסטיבל SXSW 2015, פסטיבל Traverse City 2015 אליזבת "ליזי" ולאסקז נולדה עם תסמונת נדירה שמונעת ממנה להעלות במשקל. כילדה חריגה בבית הספר, היא סבלה מהתעללויות בלתי-פוסקות, ומאוחר יותר, כשהיתה כבר נערה מתבגרת, היא גילתה ביוטיוב סרטון שמציג אותה כ"האשה המכוערת ביותר בעולם". הסרטון הפך ויראלי, אך במקום לגרום לליזי להסתתר מתחת לשמיכה ולא לצאת מחדרה, הוא נתן לה מוטיבציה ענקית לעשות שינוי של ממש. הסרט עוקב אחר מסעה מעורר ההשראה של ליזי, שמתחיל בילדותה, עובר בסרטון הנורא שגרם לה לשנות את חייה, דרך נאומה ב-TEDx שזכה למיליוני צפיות, ועד גבעת הקפיטול, שם היא מקדמת את החוק הפדרלי הראשון נגד תופעת ה-Bullying.