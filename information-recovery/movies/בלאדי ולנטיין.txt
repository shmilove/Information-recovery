גרסה מחודשת לסרט משנת 1981 שטרנטינו כינה "סרט הסלאשר הטוב ביותר בכל הזמנים". לפני עשר שנים, טרגדיה שינתה את פני העיירה "הרמוני" לנצח. טום האניגר, כורה פחם לא מנוסה, גרם לתאונה במנהרות שהרגה חמישה אנשים והכניסה את הניצול היחיד, הארי ווארדן, לקומה. בדיוק שנה אחרי כן, בוולנטיינ'ז דיי, הארי ווארדן מתעורר ורוצח עשרים ושניים אנשים עם מכוש לפני שהוא נהרג בעצמו. עשר שנים מאוחר יותר, חוזר טום האניגר לעיירה בוולנטיינ'ז דיי, עדיין נרדף מהמוות שגרם. הוא מנסה להתמודד עם הרגשות שלו לחברתו לשעבר שרה, שעכשיו נשואה לחברו הטוב ביותר אקסל, השריף של העיירה. אבל לאחר שנים של שקט, משהו מעברה האפל של הרמוני חוזר. רוצח בלתי נשלט החובש מסיכת כורים ומכוש חוזר. וכשהוא מתקרב, טום, שרה ואקסל מבינים שזה יכול להיות הארי וורדן שחזר כדי לדרוש את מה שמגיע לו.