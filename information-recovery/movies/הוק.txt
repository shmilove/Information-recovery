עיבוד של סטיבן שפילברג (פארק היורה) לאגדת פיטר פן. פיטר פן (רובין וויליאמס, אינסומניה) גדל ונהפך לפיטר באנינג, עורך דין לענייני מיזוג חברות. הוא התחתן עם נכדתה של וונדי ונראה כי כל זכר של חייו הקודמים כילד שאינו רוצה לגדול - נעלם. אולם קפטן הוק הרשע (דסטין הופמן, איש הגשם) חטף את ילדיו ופיטר שב לארץ לעולם לא. שם, בעזרת הפיה טינקרבל (ג'וליה רוברטס, לישון עם האויב) והילדים האבודים ינסה להצילם. קודם הוא צריך להיזכר איך להיות פיטר פן. הסרט היה מועמד לפרסי אוסקר וגלובוס הזהב.