ג'ימי הנדריקס היה גיטריסט מוכשר להפליא בלהקת מועדונים נשכחת לפני שכמה אנשים חשובים בתעשיה ראו שהוא נמק באנונימיות, לא מתקרב לפוטנציאל שלו להגדיר דור שלם. בשנת 1966 נסע הנדריקס הצעיר לאנגליה תחת חסותו של המפיק המוסיקלי צאז צאנדלר, בסיסט ה'אנימלז' בעברו. החיים שלו השתנו ויחד אתו השתנתה מוסיקת הפופ, לפני מותו ב-1970. 
"ג'ימי: כולם לצדי" עוסק בשנה מכרעת בהיסטוריה של הרוק'נ'ול (1966-67) כשעילוי מוסיקלי מצא את הקהל שלו ואת עצמו - בגלל ולמרות כמויות אדירות של סמי הזיות.  
הזמר והראפר אנדרה בנג'מין, המוכר כ"אנדרה 3000" מההרכב "אאוטקאסט", בתפקיד השאפתני ביותר שלו, מחייה את הרוח החופשיה והכשרון היצירתי של גיטריסט ענק שצנח אל תוך תרבות הסווינג של לונדון. הדרמה רווית האווירה נכתבה ובוימה על ידי ג'ון רידלי (התסריטאי זוכה האוסקר של "12 שנים של עבדות") וממשיכה במסורת המפוארת של דרמות מוסיקליות דוגמת "השעות והזמנים" של כריסטופר מונץ או "בתוך לואין דיוויס" של האחים כהן.