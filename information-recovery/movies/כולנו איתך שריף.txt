במערב הישן, גבר היה מקבל על עצמו את תפקיד השריף רק בשביל המשכורת, מתוך הנחה שיוכל לנטוש, אם העסק מתחיל להיות קשוח מדי. בדרכו לאוסטרליה, על מנת לנסות שם את מזלו, עובר ג'ייסון מק'אלה (ג'יימס גארנר) דרך העיירה קאלנדר, שהוקמה לה בחפזון לאחר גילוי זהב במקום, בתקופת הבהלה לזהב. הוא מתמנה לשריף כדי לטהר את המקום מגורמים שליליים, ובראשם 'פא' דאנבי (וולטר ברנן האגדי) הנבל וכנופייתו. הוא מנווט את דרכו בתבונה,בכשרון רב ובתחבולות.פרודיה משעשעת על המערב הפרוע עם מבחר משחקני הז'אנר.