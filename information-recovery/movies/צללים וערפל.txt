סרטו של וודי אלן הוא מעין מחווה לקפקא ולאקספרסיוניזם גרמני. קליינמן (אלן), איש חסר חשיבות, מתעורר בלילה על ידי שכניו, אשר דורשים ממנו לעזור להם לעצור רוצח סדרתי שהורג אנשים בעזרת מיתר פסנתר. בינתיים מגיע הקרקס לעיר, ובולעת חרבות, אותה מגלמת זוגתו של אלן דאז, מיה פארו (תינוקה של רוזמרי), רבה עם בעלה הליצן ומחליטה לברוח. היא וקליינמן עוד עתידים להיפגש בסמטאותיה החשוכים של עיר אירופאית מעוררת אימה. עם ג'ון מלקוביץ', ג'ודי פוסטר, ג'ון קיוזאק ומדונה בתור הפאם פאטאל.