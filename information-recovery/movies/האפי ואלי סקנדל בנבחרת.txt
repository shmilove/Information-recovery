הסרט מספר את סיפורה הדרמטי של שערורייה שלא תיאמן במוסד אקדמאי אמריקאי אייקוני. בליבו של האזור הפסטורלי המכונה "האפי ואלי" (העמק המאושר) שבפנסילבניה, ארה"ב, שוכנת העיירה סטייט קולג', בֵּיתה של האוניברסיטה היוקרתית פֶּן סְטֵייט. במשך ארבעים שנה, שימש ג'ו פּאטֶרנו כמאמן האגדי של קבוצת הפוטבול המצליחה של האוניברסיטה. פאטרנו היה דמות נערצת בעיירה, עד שבנובמבר 2011 הכל השתנה כאשר עוזר המאמן ג'רי סאנדאוסקי הואשם ב-40 סעיפים של התעללות מינית בילדים, מה שעורר גל של האשמות לגבי מי שנכשל בהגנה על ילדי האפי ואלי, כלומר פאטרנו עצמו.