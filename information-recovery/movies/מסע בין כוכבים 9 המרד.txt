התשיעי בסדרת סרטי מסע בין כוכבים. סרט זה הוא השלישי לצוות הדור הבא של האנטרפרייז.צוות ספינת החלל "אנטרפרייז" מקבל שדר במהלך משימה דיפלומטית, לפיו לוטננט קומנדר דאטה איבד את עשתונותיו במהלך משימת תצפית שגרתית בעולם הבית של גזע הב?אקו?. גזע הבאקו הוא שוחר שלום, כשכוכב הלכת בו הם חיים פולט קרינת התחדשות שמאפשרת תהליך מואט ביותר של הזדקנות, מה שגורם להם לחיות בשלווה בכוכב ללא כל התערבות טכנולוגית. הפדרציה, תחת פיקודו של אדמירל דוהרטי בשיתוף עם גזע הסו?נ?'א, בראשות המנהיג רואפו, מנהלים מחקר על אורח חייהם של הבאקו בחשאי, כאשר דאטה הצטרף למחקר. לאחר שה"אנטרפרייז" משגרת אליה את דאטה, דוהרטי רוצה שפיקארד וצוותו ימשיכו בדרכם. אולם, צוות ה"אנטרפרייז" רוצה לגלות מה גרם לדאטה לאבד את עשתונותיו ולירות על כוחות הפדרציה והסונ'א. צוות נחיתה משתגר אל פני הכוכב, והם מגלים ספינת פדרציה מוסווית שבתוכה חדר הולוגרמות עם תעתיק מדויק של כפר הבאקו, מתוך כוונה להעביר את הבאקו ללא ידיעתם וללא רצונם מהכוכב. במהלך חקירתם, הצוות נתקל בהשפעות הכוכב החיוביות - פיקארד מרגיש צעיר יותר, רייקר ודיאנה מתקרבים חזרה זה לזו, ומערכת העצבים האופטית של ג'ורדי מתחדשת, מה שגורם לו לראות בלי עזרת מכשיר הראיה. פיקארד אפילו מתחבר לאישה מגזע הבאקו בשם אניז', שטוענת כי היא מבוגרת בהרבה יותר ממה שהיא נראית.הסרט זכה למספר מועמדויות לפרסים, ביניהם פרס סאטורן בקטגוריות סרט המדע בדיוני הטוב ביותר והאיפור הטוב ביותר, מועמדות לפרס הוגו על העיבוד הדרמתי הטוב ביותר, ומועמדות ב-Golden Satellite Award על האפקטים המיוחדים