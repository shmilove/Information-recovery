סיפור המורכב מחוויותיהם של ארבעה מתבגרים בסנטיאגו, צ'ילה, ומציג את הקונפליקטים והדילמות של דור זה, מעין "דור X”. זה הדור של צ'ילה שלאחר הדיקטטורה, נטול תקוות אך מרדן. דור זה גם חי מציאות של גלובליזציה, ועל כן הסרט הוא דו-לשוני (דובר ספרדית ואנגלית) ומציג משברי זהות ברמת הפרט המתבגר. נחשפות האהבות והעלילות הסמויות בחייהם של הצעירים המציגים חזות צינית ונהנתנית, אך נאלצים להתבגר מתוך התמודדות עם בעיותיהם, ובעיקר כשכל החבורה נחלצת לעזרת אחד מחבריה אשר מסתיר סוד אפל.