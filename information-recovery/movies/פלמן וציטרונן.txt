קופנהגן 1944 . בעוד תושבי דנמרק מצפים לסיומה המהיר של המלחמה, החליטו גיבורנו  בנט (המכונה פלמן) וג'ורגן (המכונה סיטרונן) לסכן את חייהם ולהצטרף למחתרת. פלמן הוא לוחם חסר פחד וחסר פשרות. הוא אנטי פאשיסטי מובהק ומצפה ליום בו תתאפשר פעולה קרבית גלויה נגד הגרמנים. בן זוגו לצוות סיטרונן הוא אדם רגיש ורומנטי, אבל חדור אומץ ונחישות להלחם בגרמנים.צמד לוחמי המחתרת מופעל ע"י מועצת החופש של ארגון תנועת המחתרת. אחד מחברי המועצה הוא התובע המשטרתי והוא זה שמפעיל אותם. המשימות המוטלות על השניים הן משימות חיסול של משתפי פעולה עם הגרמנים. כמו בכל ארגון גם שם ישנם מלשינים, מזימות ופוליטיקה. בנט ופלמן מוצאים את עצמם קרועים בין הנאמנות למולדת ולמאבק הצודק, לבין הציות לפקודות המועצה המגיעות לעיתים מאנגליה. הצמד הפך להיות מוכר ופרס כספי הוצא על ראשם. בנט התאהב בשליחת הארגון אבל קיבל משימה לחסל אותה. היא חשודה בשיתוף פעולה עם הגרמנים ובמסירת מידע.עד כאן מה שניתן לספר על חלק מהעלילה. הסרט זכה לציון יחסית גבוה בקרב הצופים. הוא מבוסס על מקרה אמיתי. הסרט ישאיר אתכם רתוקים למושב לכל אורכו.  שחזור התקופה נעשה כמלאכת מחשבת. משחק מעולה, בימוי מצוין, עלילה מרתקת ואתרי צילום ברוח התקופה, עושים את הסרט ליצירת אומנות. פנו לכם 130 דקות כאורכו של הסרט, שבו והחזיקו חזק.  אתם עומדים להפליג לתוך הסערה...