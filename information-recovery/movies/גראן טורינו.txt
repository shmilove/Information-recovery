לראשונה מזה ארבע שנים קלינט איסטווד ישחק בסרט, "Gran Torino" שמו.קוואלסקי (קלינט איסטווד) הוא מכונאי רכב בגמלאות שממלא את ימיו בשיפוץ הבית, שתיית בירה וביקור חודשי אצל הספר שלו. למרות שהמשאלה האחרונה של אשתו המנוחה הייתה לראות אותו מבקר אצל הכומר לוידוי, וולט – יוצא מלחמת קוריאה שנשאר מריר וחשדן, לא מוצא על מה יש לו להתוודות. האנשים שפעם הוא היה קורא להם "שכנים" כבר מתו או עברו להתגורר במקום אחר, וחבורות מהגרים מדרום-מזרח אסיה שהוא מתעב, החליפו אותם. הוא הפך לממורמר באופן קבוע – על המרזבים הדולפים, על מדשאות השכנים הלא גזומות, על הפרצופים הזרים הסובבים אותו ועל כנופיות הנוער חסרות המטרה של הסינים, הלטינים והשחורים שבטוחים שהשכונה היא רק שלהם. יותר מכל הוא ממורמר על ההתרחקות של ילדיו ממנו, והוא חי בהמתנה לסיום חייו. עד שהגיע הלילה בו מישהו ניסה לגנוב את מכונית הגראן טורינו שלו, מודל 72'. אך וולט מסכל את הגניבה ומתעמת עם החבורה, ובכך הופך לגיבור השכונה – בעיקר עבור אמו של ת'או (הנער שהכנופייה הסינית הכריחה שיגנוב את הרכב) ואחותו הגדולה. למרות שבתחילה הוא אינו רוצה כל קשר עם האנשים האלה, וולט נכנע לבסוף ומטיל על הנער עבודות לשיפוץ השכונה כולה, מה שמוביל לחברות בלתי אפשרית שתשנה את החיים של שניהם.