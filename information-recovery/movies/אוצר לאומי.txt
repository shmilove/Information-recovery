ג'רי ברוקהיימר ינסה לשפר את התדמית שלו כמפיק על אחרי הכישלון של "המלך ארתור" וזוכה האוסקר ניקולס קייג ינסה לחזור למרכז הבמה אחרי מספר כישלונות רצופים כשחקן וכבמאי. במה שאמור להיות סרט ההרפתקאות הגדול של החורף. כל חייו מחפש בנג'מין פרנקלין גייטס אחר אוצר שאף אחד אינו מאמין בקיומו. מסר שעובר דרך השנים, נע בין היבשות, והפך לאוצר הגדול ביותר בכל הזמנים.  האוצר הוחבא על ידי האבות המייסדים של ארה"ב, אבל הם דאגו להשאיר רמזים ברורים שאף אחד לא הבחין בהם. אתם שואלים היכן מוחבאים אותם הרמזים? במגילת העצמאות כמובן. במרוץ נגד הזמן, גייטס חייב לחמוק מידיי ה FBI, להיות צעד אחד לפני אויבו ? שודד תעב בצע, ולפענח את הרמזים המסתוריים שיובילו אותו אל האוצר הגדול ביותר בתולדות המין האנושי.