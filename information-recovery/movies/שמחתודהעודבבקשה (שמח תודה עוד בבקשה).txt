קומדיית אינדי רומנטית שזכתה בפרס חביבת הצופים בפסטיבל סנדאנס, שכתב, ביים ומככב ג'וש רנדור, הלוא הוא טד מוסבי מהסיטקום המצליח "איך פגשתי את אמא". הסרט מביא את סיפורם של שישה ניו יורקרים צעירים שחייהם סבוכים ברומנטיקה, חברויות וניסיונות בלתי פוסקים להתמודד עם ההשלכות של להיות מבוגרים. סם (רנדור) הוא סופר מתחיל שנמצא בתקופה קשה במיוחד. כשהוא מוצא ברכבת התחתית ילד שאיבד את משפחתו הוא מביא אותו הביתה מה שמתחיל חברות מוזרה, סבוכה אך מלאת הפתעות. חבריו של סם, אנני, צ'ארלי ומארי מחפשים נואשות אחר מקומם בעולם שיגרום להם להיות מאושרים יותר.