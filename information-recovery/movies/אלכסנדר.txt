הסאגה החדשה מבית היוצר של אוליבר סטון מתארת את חייו של אחד המצביאים הגדולים ביותר בהיסטוריה של האנושות – אלכסנדר מוקדון. סיפור אפי נועז ואמביציוזי על כובש חסר מנוחה שבגיל 32 הפך לשולט הבלתי מעורער של האימפריה הגדולה ביותר שהעולם ידע. עבר והווה מתנגשים זה בזה כדי ליצור את הפאזל המרתק של חייו ודמותו של אלכסנדר. קולאז' של ילדות, התבגרות, הפיכתו לגבר, עלייתו לשלטון, אהבות, בגידות, מלחמות, ניצחונות ולבסוף נפילתו הבלתי נמנעת.