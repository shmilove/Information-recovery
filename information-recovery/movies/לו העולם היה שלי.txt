אחרי לא פחות מ- 75 פסטיבלים בינלאומיים, 11 פרסים לסרט הטוב ביותר מטעם שופטים ועשרה פרסים לסרט הטוב ביותר מטעם הקהל, מגיע הלהיט של השנה החולפת לישראל. בניו-יורק טיימס תארו אותו כ"סרט מכשף", בווילג' ווייס - "מעורר השראה" ובהוליווד רפורטר כתבו עליו שהוא "מחמם את הלב". סרט הביכורים של תומאס גוסטפסון הוא תענוג מהרגע הראשון עד לשנייה האחרונה. סרט מוסיקלי סוחף ומרגש המתאר את תחושותיו של טימות'י, נער הומו צעיר בתיכון סטרייטי להחריד. במהלך חזרות להצגה "חלום ליל קיץ" טימות'י מגלה בין מילות המחזה מרשם לשיקוי אהבה. העניינים מתחילים להסתבך כאשר הוא משתמש בשיקוי על הבנים בתיכון.