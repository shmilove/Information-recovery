קליירי פריי, נערה בת חמש-עשרה אשר יצאה לבלות במועדון לילה בניו יורק, אך היא לא חשבה שהיא תהיה עדה לרצח שבוצע ע"י שלושה בני נוער מקועקעים שרק היא יכולה לראות אותם. זהו המפגש הראשון של קליירי עם בני הנפילים הידועים גם כציידי הצללים; כת לוחמים סודית שנשבעה להגן על האנושות מפני השדים החיים בקרבה. ביחד עם חברה הטוב סיימון ועם לוחם הצללים יפה התואר ג'ייס, קליירי עומדת לגלות שרחובות ניו יורק מלאים במכשפים, פיות, ערפדים ואנשי זאב אשר החיים בדו-קיום עם בני האדם. גם אמה של קליירי הייתה מעורבת פעם בעולם הצללים. על קליירי לפענח את סודות עברה או שאותו אחד שחטף את אמה, עלול לחטוף גם את קליירי.