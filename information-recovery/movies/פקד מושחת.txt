טרנס מקדונה, בלש במחלק הרצח של משטרת ניו אורלינס, מציל את חייו של עבריין המוצא עצמו טובע באחת ההצפות של הוריקן קטרינה. המחווה הלא טיפוסית הזו עולה לו ביוקר כאשר הוא נחבל קשות בגבו במהלך השחייה. שנה עוברת, וטרנס, תחת טיפול מסיבי של משככי כאבים, זוכה בקידום לדרגת פקד. אט אט הופכת תלותו במשככי הכאבים להתמכרות לקוקאין, והוא משלב בין טיפול בתיקי רצח מורכבים ובין הסנפות בתאי שירותים מזדמנים. העניינים מסתבכים כאשר מפקד המשטרה, שאינו מודע לחוסר היציבות של טרנס, מוצא לנכון להעניק לו את הפיקוד על חקירת רצח של משפחת מהגרים אפריקאית. כיוון החקירה הראשון של טרנס מוביל אותו לדריל – נער שליחויות שחזה ברצח ומוכן להעיד בבית המשפט כנגד סוחר הסמים האחראי לו. כעד מדינה, יש לשמור על דריל היטב כדי שלא יצליחו להתנקש בחייו לפני המשפט הקרב. טרנס, בטריפ של סמים, מטיל על חברתו הפרוצה, פרנקי, לעזור במשימה. ברגע של חוסר תשומת לב דריל נעלם. זוהי הפשלה הראשונה של טרנס, ואחת מבין רבות שיאיימו לחסל את הקריירה המשטרתית שלו ולסכן את חייהם של אלו הקרובים אליו...