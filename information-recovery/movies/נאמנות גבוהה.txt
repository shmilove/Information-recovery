קומדיה רומנטית המבוססת על ספרו הפופולרי של ניק הורנבי ("אהבה על הדשא") מ- 95 , שעלילתו הועתקה מלונדון לשיקגו. רוב גורדון, בעליה השקוע מדי בעצמו, של חנות תקליטים משומשים בשיקגו, ננטש על ידי חברתו, שמוצאת לה מאהב חדש בדמותו של אמן קונג פו. רוב בוחן את חיי האהבה הכושלים שלו, במהלכן הוא יוצא לבדיקה עצמית ולמפגשים עם האקסיות בניסיון להגיע לתבנית ברורה לגבי טיב קשריו הרומנטיים. פסקול הסרט כולל למעלה משבעים שירים, והסופר הורנבי לא הסתיר את התאמתו של הסרט למקור הספרותי, על אף השינויים התרבותיים. ביחד עם שני צעירים המסרבים להתבגר שעובדים בחנותו של רוב אנו עוברים חוויה מבדרת של גילוי עצמי והתבגרות – או שמא בדיוק ההפך?