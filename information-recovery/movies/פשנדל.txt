פשנדל הינה יצירה קולנועית משובחת. היא לוקחת את הצופה אל שדה הקרב העקוב מדם ומחזירה אותו לעורף הנתון לרחשי תופי המלחמה. לבסוף היצירה מטילה את הצופה שוב לשדה הקרב, אך הפעם היא עושה זאת בשם האהבה. הסרט מתרחש בשלהי מלחמת העולם הראשונה בשדה הקרב בפשנדל (בלגיה). מול האויב הגרמני נלחמות בעלות הברית. אל המערכה מצטרפת גם קנדה ושולחת את מיטב בניה לקרב. גיבור הסרט סמל מייקל דאן נפצע במלחמה וסובל מהתרופפות עצבים. הוא מתאהב באחות שטיפלה בו ומוצב בלשכת הגיוס. בעיר הקטנה בה הוא מוצב מופעל לחץ רב על התושבים להתגייס למערכה. אחיה הצעיר והחולה של האחות מגויס בעורמה. כעת גיבורנו סמל מייקל דאן הקרוע בין אהבתו לשנאת המלחמה שבו, צריך לקום ולעשות מעשה. הסרט הוא אמנם סרט מלחמה אך הצד האנושי שבאדם, לטוב ולרע מודגש בו לאורך כל הסרט. גם בשדה הקרב אנו עדים לתעצומות נפש בשני הצדדים. לצופים הרגשנים שבנינו, כדאי להכין את הממחטות.