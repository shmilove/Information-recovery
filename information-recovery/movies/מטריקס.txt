סרט מדע בדיוני מרהיב המשלב פעולה וקרבות מגע וירטואוזיים עם רעיון פילוסופי מרתק. קיאנו ריבס מגלם מומחה למחשבים שחייו משתנים בן רגע לאחר שקבוצה אלמונית ומחתרתית מחליטה שהוא האחד - ניאו, שיציל את העולם. מרגע זה נציגי השלטון מנסים לחסלו. בהמשך הוא מגלה כי העולם בו אנו חיים אינו אלא תוכנת מחשב המופעלת ע"י מכונות אינטליגנטיות. אמנם זה לא "בלידראנר" של שנות התשעים כפי שטענו המעריצים, אך האחים לארי ואנדי וואשובסקי ("קשורות") יצרו כאן את אחד מסרטי המד"ב המרתקים של העשור.