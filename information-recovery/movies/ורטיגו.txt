ג'ון "סקוטי" פרגסון (סטיוארט) הוא שוטר שאיבד את שותפו במהלך מרדף בו נפל מבנין גבוה. הוא פורש מתפקידו לאחר שהוא מתחיל לסבול מפחד גבהים (ורטיגו) במהלך המרדף בו איבד את חברו. הוא נשכר על ידי מכר ישן לעקוב אחר מדלן, אשתו (נובאק), המתנהגת בצורה מוזרה. סקוטי מתקרב אליה יותר ויותר עד כדי התאהבות. כשמדלן נעלמת, סקוטי מאבד את שפיותו אך לבסוף מוצא את אשר חיפש... הסרט נחשב כאחד מהסרטים הטובים ביותר של היצ'קוק ובכלל, ועוסק עמוקות בשאלות של זהות ומציצנות דרך המעקב של סטיוארט.