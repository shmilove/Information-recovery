אורסון וולס הגדול ויול ברינר מככבים בסרט מלחמה המתאר את הקרב על נרטבה – ניסיונם של הגרמנים למגר את הקבוצות הפרטיזניות בהרצגובינה (יוגוסלביה) בחורף של שנת 1943. מטרת הפרטיזנים הקומוניסטים היא מעבר לאזור ההררי בבוסניה, באמצעות הגשר היחיד שעוד נותר תלוי. דרכם לשם רצופה מתקפות מצד הכוחות הגרמנו-איטלקיים, המלווים בקבוצות גרילה יוגוסלביות ימניות. עוד מופיעים השחקן האיטלקי פרנקו נרו (ג'נגו) בתפקיד קצין איטלקי מאוכזב מהפשיזם, והבמאי הרוסי סרגיי בונדרצ'וק (מלחמה ושלום) בתפקיד קצין ארטילריה עצבני.