דיק קירבי (הסרט הלא מצונזר, דרידה) מגיש דוקו תחקירי מטריד על תופעה הולכת וגוברת של תקיפה מינית בצבא האמריקאי. מסתבר שעשרים אחוז מהמתגייסות חוות אונס בידי עמיתיהן. כלומר, לחיילת אמריקאית יש סיכוי גדול יותר להיות מותקפת מינית מאשר למות בקרב. בנוסף, מרביתן נאלצות לעמוד מול הבגידה של מפקדיהן, שמעדיפים להשתיק את הפרשות ולא נותנים להן את הגיבוי הדרוש. הסרט עוקב אחר כמה נשים אידיאליסטיות שרצו לתרום לארצם וגילו אויב חדש האויב שבפנים.