טים ברטון יצר סרט על מי שכונה "במאי הקולנוע הגרוע בכל הזמנים" - וככל הנראה, בצדק. ג'וני דפ מגלם את ווד, צעיר חסר כל השכלה קולנועית, הבנה "אמנותית" של קולנוע, או כשרון -- אך חדור מרץ, רצון ברזל, עור של פיל , ומה לעשות -- חיבה לבגדי נשים. ווד מצליח ליצור סרטים מאפס -- אפס תקציב, אפס צוות טכני, אפס תסריט, אך את מקום כל אלה הוא ממלא בהתלהבות, במקום שחקנים של ממש הוא מגייס כוכבי עבר סוג ב' (כמו אלוירה, מנחת טלויזיה מפוקפקת), "פריקס" מוזרים (ת'ור, ענק מגושם עם עבר בקרקס, או משהו בדומה), וכמובן -- הוא עצמו מגלם מדי פעם תפקידים, כמו למשל, התפקיד הראשי ב "גלן או גלנדה" -- על בחור החובב בגדי נשים... את החסר הוא ממלא בקטעי ארכיון שונים, מצילומי באפלו במנוסה ועד בכלל.