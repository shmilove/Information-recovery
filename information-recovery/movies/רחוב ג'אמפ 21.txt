שמידט (ג'ונה היל) וג'נקו (צ'נינג טאטום) יותר ממוכנים לעזוב את בעיות גיל ההתבגרות שלהם מאחור. הם מצטרפים ליחידת משטרה חשאית, ומנצלים את הופעתם החיצונית כדי להיות סוכנים חשאיים בקרב תלמידי תיכון. את האקדח והשכפ"ץ הם מחליפים בתיק בית ספר, ומסכנים את חייהם כשהם נכנסים לחקירת רשת סמים אלימה. הם מגלים שבית הספר הפך לאלים ולשונה לגמרי מאיך שהם עזבו אותו כמה שנים קודם, אבל נאלצים גם להתמודד עם המתח והלחץ שכרוך בלהיות מתבגר- דבר שחשבו שכבר השתחררו ממנו.