סוג של המשך לסרט הטלוויזיה המצוין של HBO עם אלברט פיני מ-2002, "הסערה המתפרצת". את פיני מחליף כאן ברנדן גליסון (כנופיות ניו יורק, הארי פוטר וגביע האש) כראש ממשלת בריטניה ווינסטון צ'רצ'יל, במהלך ניהול המלחמה מול גרמניה הנאצית. הסרט מתעכב על מחויבותו הטוטלית של צ'רצ'יל למאמץ המלחמתי, מה שבאופן אירוני פגע בו בקלפי (הוא לא נבחר שוב על ידי הציבור בבחירות של 1945). כמו כן מתוארת מערכת היחסים המתוחה בינו לבין אשתו קלמנטיין, המגולמת על ידי ג'אנט מקטיר (קרינגטון, טיידלנד). הפקה משותפת של HBO ו-BBC שביים תדאוש או'סאליבן (כלה של חורף, לב חצוי).