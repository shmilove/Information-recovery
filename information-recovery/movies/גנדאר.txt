סרטו האחרון של רנה לאלו, מי שאחראי ליצירת המופת Fantastic Planet (כוכב פרא) מ-1972. פנטזיה מדע בידיונית עם אג'נדה פוליטית-חברתית רלוונטית גם בימינו. על הכוכב גנדאהאר הצליח המין האנושי ליצור גן עדן שבו קיימת סימביוזה בין עולם החי והצומח למיכון והטכנולוגיה. יום אחד מתגלה כי כפרים שלמים, על אוכלוסייתם, הפכו לאבן, והמלכה אמביסקסטרה שולחת את בנה סילבן לרדת לסוף התופעה המחרידה. יצירת מופת ויזואלית שמתריעה נגד הסכנות שבהנדסה הגנטית ובניסיון האנושי לשלוט בטבע.