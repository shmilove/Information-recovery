לאחר שהוא תופס את אשתו עם גבר אחר וגירושים סוערים יוצא הסופר מורט רייני (ג'וני דפ , "פחד ותיעוב בלאס וגאס") לנפוש בביתו הכפרי. את השלווה הפסטורלית מפר זר מיסתורי ועקשן (ג'ון טורטורו, "צומת מילר") שמאשים את דפ בגניבה ספרותית ודורש צדק. רייני מנסה להוכיח כי ספרו יצא עוד קודם לכתיבתו של הזר אך דברים מוזרים ומפחידים מתחילים לקרות לו לפני שהוא מספיק להוכיח. עתה על רייני לנסות ולמצוא מיהו הזר באמת ומה מניעיו האמיתיים. עיבוד של הבמאי והתסריטאי דיויד קואפ ("נפילת מתח") לסיפור של סטיבן קינג ("it"), עם טימותי האטון ("אנשים פשוטים") ומריה בלו ("חופשיות על הבר").