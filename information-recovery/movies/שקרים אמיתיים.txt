עקרת בית משועממת מגלה לפתע כי בעלה המופנם והמרובע הוא בעצם סוכן ביון רב מעללים ומסתבכת יחד עימו במאבק כנגד קבוצה של טרוריסטים ערבים שמשתלטים על טילים בעלי ראשי נפץ גרעינים. הרבה אקשן והומור נוסח קמרון/שוורצנגר (ששיתפו פעולה ב"שליחות קטלנית"), מגובה בהופעה סקסית של ג'יימי לי קרטיס ("דג ושמו וונדה"). מבוסס באופן חופשי על הקומדיה הצרפתית La Totale. שילוב של פרודיה על סרטי ג'יימס בונד וניתוח קומי מוקצן של משבר בחיי זוג נשוי, וכמו כל סרטיו של ג'יימס קמרון חובה לראותו על המסך הגדול.