שלוש הדמויות העיקריות בסרט "מתלבטות", בדרכן המקורית, בעינייני ערכים וכבוד. מארק (פאט) הגאנגסטר הקולי, עוזרו הו (לאנג) ואחיו של הו, קיט (צ'אנג) שהוא בכלל שוטר. קיט מעלים עין ממעשיהם של אחיו וחבריו עד שכבר אין לו ברירה, כאשר בעקבות הסתבכות של הו נהרג אביהם של השניים. הו מושלך לכלא ומארק נשבע לשחררו ולנקום את עלבונו. מלבד אקשן מדהים, גאלונים של דם וטוויסטים עלילתיים, מציעה הקלטת גם ראיונות מצולמים עם מלך האקשן ההונג-קונגי, ג'ון וו ועם שלושת כוכבי-העל: צ'ו יאן פאט, טי לאנג ולזלי צ'אנג.