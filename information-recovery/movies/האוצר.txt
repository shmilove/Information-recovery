בדירה מודרנית, אב מקריא לבנו סיפור אגדה על רובין הוד כאשר המציאות מפריעה להם ומתדפקת על הדלת בדמותו של שכן שזקוק לטובה. הוא טוען שבבית השייך למשפחתו אי-שם בכפר, קבור בחצר אוצר עתיק כזה שייחלץ אותו מצרה כלכלית אליה נקלע. הבעיה שאין לו אפילו די כסף כדי לשלם עבור יום עבודה של מגלה מתכות. הוא פונה לשכנו בבקשת הלוואה והשניים מסכימים להתחלק בשלל שנשמע דמיוני למדי, ואז להתחשבן על הוצאות איתורו. זוהי גם נקודת המוצא ומערך יחסי הכוחות הנפרש בראשית הסרט, העוקב אחרי שני הטיפוסים אליהם מצטרף אדם שלישי, בעל גלאי המתכות המצליח לגרום לדמויות לאי-נוחות, מכל מיני סיבות.