במהלך הפלגה לאיסטנבול, זוג בריטי טיפוסי, נייג'ל (יו גרנט) ופיונה (קריסטין סקוט תומאס), פוגשים באוסקר (פיטר קיוטי), סופר אמריקאי המרותק לכסא גלגלים, ובאישתו הצרפתייה מימי (עמנואל סינייה). אוסקר, החש את התענינותו של נייג'ל במימי, מגולל בפני נייג'ל את סיפור האהבה בינו לבין מימי, אשר התחיל כאגדה מתוקה והפך למשהו שונה לחלוטין. גם בסרט זה כמו בסרטיו הקודמים מחטט פולנסקי בנפשו של האדם ומציג דיקן של אהבה נקייה וטהורה שיורדת אט אט מהפסים...