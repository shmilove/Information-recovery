כריס אוונס חוזר בדמותו של גיבור העל האיקוני סטיב רוג'רס/קפטן אמריקה, לצד סקרלט ג'והנסון כאלמנה השחורה, וסמואל ל.ג'קסון כניק פיורי. בנוסף, רוברט רדפורד הצטרף לצוות הכוכבים כסוכן אלכסנדר פירס, מנהיג בארגון ש.י.ל.ד. הסרט ממשיך היכן ש'הנוקמים' הפסיקו, כשסטיב רוג'רס נאבק כדי לקבל על עצמו את תפקיד הלוחם בעולם המודרני ומתחבר לנטשה רומנוף, שידועה גם בשם אלמנה שחורה, כדי להילחם באויב עוצמתי אך אפלולי בוושינגטון הבירה.