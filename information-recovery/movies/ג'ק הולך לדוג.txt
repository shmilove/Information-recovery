בסרט הביכורים שלו כבמאי, מחייה השחקן המבריק פיליפ סימור הופמן (טרומן קפוטה) את התפקיד שגילם בהצגת אוף-ברודווי שהועלתה בתיאטרון LAByrinth. הופמן מגלם את דמותו של ג'ק, גבר בגיל העמידה שעובד כנהג בשירות הלימוזינות של הדוד שלו. בעודו מסיע את העשירים ממסע קניות אחד למשנהו, חולם ג'ק על שייט ואהבה. לעזרתו מגיעים חברו הטוב, קלייד, וזוגתו של קלייד, לוסי, שמשדכת אותו לעמיתה לעבודה ביישנית - קוני. הדייט הופך לקצת יותר מסתם עוד ארוחת ערב נעימה.