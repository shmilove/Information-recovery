ויינבלום, איש מחשבים צעיר, מחליט יום אחד להתנתק מהעולם לחלוטין. לאחר התמוטטות נפשית שתקפה אותו במקום ציבורי הוא החל לפתח אגורפוביה (פחד ממקומות פתוחים וקהל) ויוצר לעצמו מציאות פרטית המתקיימת במרחב המצומצם שבין מסך הטלוויזיה למסך המחשב. משם הוא יוצא למסעותיו בין ערוצי הזבל בטלוויזיה ואתרי הסקס באינטרנט בחיפוש אחר רמזים שיסייעו לו לפענח את הצופן הסודי שעל פיו מתנהלת האנושות. מהפוביה הפרטית שלו ויינבלום יוצר אידיליה. ממלכה פרטית משלו בה כל רצונותיו נענים - אוכל בהזמנה טלפונית, בידור בטלוויזיה וסקס ואהבה באינטרנט.לאחר שחי שנים בגן העדן המבודד שבנה לעצמו בדירתו, חייו של ויינבלום עומדים לעבור טלטלה כאשר גראמפס, ניצול שואה בן 70, העובד כמתווך דירות בבנין, מודיע לו כי בעל הבית שלו עומד למכור את הדירה ורגב צריך לחפש מקום מגורים אחר. כמובן שויינבלום אינו יכול ואינו מוכן לוותר על הממלכה שלו ומחליט להגן על הבית ועל העולם האידילי שבנה לעצמו. מכאן מתפתח קרב מוחות בינו לבין גראמפס, הישיש הסהרורי שמנסה להוציא את ויינבלום מהבית, קרב שהולך ומחמיר ככל שהעלילה מתקדמת.העולם האידילי של ויינבלום מנוער עוד יותר כאשר נכנסת לחייו דמות נשית בשם דניאלה, בחורה צעירה ותוססת העובדת בחברת "פיפל מיטר", חברת מדידת אחוזי הרייטינג בטלוויזיה. היא משכנעת את ויינבלום להצטרף למדגם וכך מתפתח סיפור אהבה בלתי אפשרי בין סיגי האמוציונאלית לרגב המנותק מהעולם.שתי הדמויות החדשות בחייו של ויינבלום, בנוסף לדמויות נוספות כמו רוזטה וניקוס, זוג השכנים שמתמודד עם מחלתה הסופנית של רוזטה, יוצרים סדקים בעולמו האידילי של ויינבלום. המאבקים החיצוניים מצטרפים למלחמה הקבועה המתנהלת בתוך מוחו, ויוצרים תהליך של התפרקות הדרגתית המתרחשת במקביל להתפוררותו של העולם הסובב אותו, עד הסוף הגורלי.