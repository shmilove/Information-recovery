ג'ק, הילד ששרד את הטבח של משפחתו בסרט הקודם בסדרה, שרוי בטראומה קשה. הוא מאושפז במכון פסיכיאטרי תחת טיפולה של ד"ר סאליבן. ג'ק בטוח שהוא הבא בתור למות. ד"ר סאליבן מבטיחה לו שהוא יהיה בסדר. הרגע הגורלי מגיע ונבואתו של ג'ק מתגשמת.אנו חוזרים  לבניין הדירות בו התבצע הטבח. מקס, איש הניהול של הבניין מנסה לשכנע את הדיירים לא לעזוב את דירותיהם. ד"ר סאליבן מגיעה למקום בכדי לחקור את נסיבות מותו של ג'ק. היא פוגשת בליסה, אחותו של מקס, ומספרת לה על הקללה. במהרה, כוחות הרוע מכים פעם נוספת בדיירי הבניין.