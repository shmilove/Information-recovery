התפיסה הבודהיסטית לגבי גלגול נשמות, קשה לתפיסה ולהבנה על ידי התרבות המערבית. הסרט התיעודי המרתק, "הילד המיועד", או בתרגום מדויק יותר "הילד שאין לטעות בו" עוסק בתהליך החיפוש שנמשך 4 שנים, אחר גלגול נשמתו של הלאמה קונצ'ונג שמת  בגיל 84. גאש-לה קונצ'ונג היה מאסטר טיבטי מוכר וידוע ברחבי העולם. הנזיר טנזין זופה, מי שהיה חסידו, תלמידו ועוזרו המסור והנאמן במשך 21 שנה של הלאמה, מאז היותו בן 7 שנים, יוצא למסע הארוך והמפרך ברגל, על סוסים, פרידות ואפילו בהליקופטר, לחיפוש הילד "שאין לטעות בו", ושהוא על פי מסורת הטיבטים, גלגולו של הלאמה קונצ'וג המהולל. האחריות הכבדה הזו מוטלת עליו על ידי מספר מאסטרים, לאחר שקבל את האישור לכך מהדלהי לאמה בעצמו. לאחר שנמצא הילד, הוא עובר בדיקות נוספות על ידי הלאמות הגדולים, ולבסוף, בטקס מרגש ומיוחד, מקבל הכרה על ידי הדלהי לאמה עצמו.סרט יפהפה, לעתים פיוטי, נותן השראה ומעורר מחשבה, ולעתים אף מהול בהומור. הסרט מציג בפנינו תרבות אחרת שתפיסתה זרה לעולם המערבי. דרך מסע החיפוש, מביא בפנינו הבמאי את נופיה המופלאים של נפאל ודרום הודו. הסרט יפהפה ומומלץ לצפייה.במאי הסרט הוא נתי ברץ הישראלי, שאף כתב את התסריט.הסרט זכה בפרסים רבים בפסטיבלים ברחבי העולם.