"בלתי שביר", סרט מבית היוצר של אמ.נייט שאמאלן(החוש השישי), הוא מותחן פסיכולוגי, המפגיש שני אנשים משני צידי החיים:אלייז'ה פרייס, נכה שחור, שנולד עם מום מולד, שכל חייו הם הערצה אחת גדולה לספרי קומיקס וסגידה לגיבוריהם הכל יכולים, בעזרתם הוא מבקש פיצוי לשבריריותו, תוך שהוא מקדיש את חייו לנקמה בכל האנשים שלעגו לו מילדותו:מהצד השני ניצב דיוויד דאן, המודל הקלסי של האדם הכל יכול, שהצליח לשרוד ללא פגע, שורה ארוכה של תאונות דרכים, כולל תאונת רכבת קטלנית, שבה נספו כל 116 נוסעיה. אלייז'ה המבקש לפגוש בחייו גיבור אנושי, שיזכיר לו את גיבורי הקומיקס הנערצים עליו, מוצא בדיוויד את המודל האנושי האידיאלי, שכמו גיבורי הקומיקס גם הוא מעיין סופר-גיבור, שניחן ביכולות על-טבעיות. המפגש בין אלייז'ה ודיוויד מצית מערכת יחסים מפחידה ומאיימת, שמובילה לסוף מפתיע ובלתי נמנע.