האפוס של ג'יימס קמרון ששבר עד כה את כל שיאי הקופה בתולדות הקולנוע. סיפור אהבה בין מעמדי בין צעירה אריסטוקרטית לצייר נווד על סיפונה של אוניית הפאר טיטניק. שיחזור מדויק ועתיר אפקטים של המפגש הטראגי עם הקרחון, שהוביל למותם של 1500 בני אדם וניפוץ האשליות בדבר יכולתם של בני האדם לייצר אונייה חסינה בפני טביעה. ברקע לסיפור האהבה הרומנטי בוחר קמרון להדגיש את המימד החברתי של האסון, כאשר הוא מתאר את ההצלה של העשירים וההפקרה של הנוסעים העניים במחלקות הזולות למותם ע"י צוות האונייה. הסרט זכה בכ-11 אוסקרים, כולל ''הסרט הטוב של השנה''.