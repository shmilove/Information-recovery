מייקל ג'נינגס מרגיש רדוף אבל הוא לא יודע מדוע. הוא גאון ידוע בעל שם עולמי המועסק על ידי תאגידי היי-טק בפרויקטים סודיים ביותר, עם סיומם מוחקים את זיכרונו כדי שלא יחשוף סודות של אף חברה. לג'נינגס משלמים טוב מאוד עבור כל עבודה והוא מצפה להרוויח סכום בן שמונה ספרות עבור הפרויקט האחרון שלו שנמשך שלוש שנים. אבל כשהוא מסיים את המשימה, במקום לקבל צ'ק הוא מקבל מעטפה מלאה בחפצים אקראיים ונאמר לו שהוא הסכים לוותר על התשלום. מאחר וזיכרונו נמחק לג'נינגס אין שום הגנה עד שהוא מגלה שהחפצים הם בעצם רמזים לעברו. כעת, בעזרתה של רייצ'ל, האישה שאיתה עבד ואותה אהב בשלוש השנים האחרונות, רץ ג'נינגס כנגד הזמן כדי להספיק להרכיב את הפאזל של העבר לפני שמעסיקיו הקודמים יהרגו אותו.