מרק רנטון הוא מכור להרואין מפרברי אדינבורו - פיקח, ציני, אבוד, ומודע לעצמו. גם חבריו מזוהים עם ההיפוך הגמור לערכים הזעיר-בורגניים - חבורה של מסוממים, גנבים, פסיכופטים ולוזרים שפוחדים להתמודד עם החים. "טריינספוטינג" המבוסס על רב המכר של אירוין וולש (שבעצמו שחה בקיא של החיים, והאירועים המוצגים כאן נכתבו בהשראת התנסותו שלו), אינו סרט דידקטי על הסכנות שבשימוש בסמים, אלא סרט מסוגנן מאוד ומחושב מאוד, השואב את מאפייניו הסוריאליסטיים הישר מן המקור הספרותי, מיצירות קולנועיות אחרות ואפילו מסרטו הקודם של בויל, "חברים לרצח". "טריינספוטינג" כידוע הפך ללהיט היסטרי בבריטניה ובאירופה כולה, הרבה בזכות פס-הקול שלו שמכיל להיטים של להקות אנגליות עדכניות וגם, כמובן, את שיריהם של לו ריד ואיגי פופ.תקציר: סינמטק ת"א