דרמה רומנטית תקופתית ויחסית מצליחה זו עוקבת אחר קורותיהם של זוג אמריקאיים צעירים שנפגשים בקרנבל בארצות הברית של שנות ה-40' של המאה הקודמת, ומתאהבים באופן נואש האחד בשנייה. רוצה הגורל, ודרכם נפרדת עם פרוץ מלחמת העולם השנייה, כשהגבר, נוח קלהון (ריאן גוסלינג, 'נוסחה לרצח', 'לזכור את הטיטאנים') מגויס למלחמה לצד בעלות הברית. הם שבים ופוגשים זה בזו רק כעבור שבע שנים, כשהנוח חוזר מהמלחמה, ומגלה להפתעתו הרבה שאהובתו, אלי נלסון (רייצ'ל מק'אדמס, 'ילדות רעות') כבר מאורסת לגבר אחר. הגם שברור מאליו שלאלי יש עדיין רגשות רבים וחזקים כלפי נוח, לא ברור אם היא תבצע את הקפיצה המתבקשת חזרה לזרועות האהבה הגדולה של החיים שלה..