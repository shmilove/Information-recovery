"הקול בראש" הינו סרטם החדש פיקסאר אשר מביא לנו את סיפורה של ריילי הנאלצת לעבור מביתה במערב ארה"ב, כשאביה מקבל עבודה חדשה בסן פרנסיסקו. כמו כולנו גם ריילי תלויה ברגשותיה - אושר (איימי פוהלר), פחד (ביל היידר), כעס (לואיס בלאק), גועל (מינדיקאלינג) ועצב (פיליס סמית). הרגשות חיים במפקדת הראש אי שם במרכז העצבים בתוך ראשה של ריילי, משם הם נותנים את עצותיהם במהלך חיי היום יום. כשריילי ורגשותיה מתמודדים עם החיים החדשים בסן פרנסיסקו, סערה משתוללת במפקדת הראש. למרות ש"אושר", הרגש המרכזי והחשוב ביותר של ריילי משתדל לשמור על רוח חיובית, הרגשות מתעמתים על הדרך שבה אפשר להתמודד עם עיר חדשה, בית חדש ובי"ס חדש.