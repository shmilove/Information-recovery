סרט סקוטי העוסק בקונפליקט בין העולם המודרני המתועש לבין תושביו של כפר קטן, ציורי ומקסים על חופו של ים. מק מקינטייר, שמתמחה בסגירת עיסקאות בקונצרן פטרוכימי אמריקאי גדול, נשלח על ידי מעבידו לסקוטלנד כדי לרכוש כפר דייגים קטן, במטרה להקים שם בית זיקוק. ביחד עם שותפו המקומי, דני אולדסן, הוא פוגש את התושבים המקומיים של הכפר, כשמטרתו לגרום להם להסכים למכור את בתיהם בתמורה לסכום גדול של כסף. למרבה הפלא, רוב התושבים מוכנים להתמכר לעגל הזהב, ורק המתבודד של הכפר, בן נוקס, שהוא גם בעליו של החוף, מפריד בינם לבין האפשרות להתעשר בין לילה. מק, הנכבש בקסמו של המקום, מסכים להיכנס למו"מ בתנאים שמעמיד לו בן נוקס.