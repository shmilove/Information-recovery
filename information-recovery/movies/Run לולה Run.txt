זהו סרטו השלישי של הבמאי הגרמני הצעיר טום טיקוור שגם כתב את התסריט והלחין חלק מהפסקול. הסרט זכה באין ספור פרסים בינלאומיים ולהצלחה מסחרית ברחבי העולם. לולה (פרנקה פוטנטה) היא צעירה זרוקה, שמקבלת טלפון מפתיע מהחבר שלה מאני (מוריץ בלייבטראו). הבחור הסתבך עם סוחרי סמים ועליו להשיג 100,000 מארק תוך 20 דקות. לולה יוצאת מדירתה ומתחילה לרוץ: יש לה רעיון מאיפה להשיג את הכסף בזמן כה קצר - אצל אביה הבנקאי.