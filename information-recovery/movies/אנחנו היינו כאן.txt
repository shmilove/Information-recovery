"אנחנו היינו כאן" מתעד את הגעתה של מה שכינו "מגיפת ההומוסקסואלים" בראשית שנות השמונים. הסרט מציג את הבעיות האישיות והחברתיות העמוקות שנוצרו כתוצאה ממגיפת האיידס, וכמו כן גם את התהפוכות הפוליטיות והחברתיות הרחבות אשר התעוררו בשל כך. הסרט שופך אור על כל אשר התרחש באזור המפרץ באותן השנים, בפרט בסן-פרנסיסקו ובהתמקדות על רחוב קסטרו אשר שימש ועדיין משמש כמוקד עליה לרגל לכל קהילת הלהט"ב. יחד עם זאת הסרט מספק תובנות לגבי מה החברה יכולה ואף צריכה להציע לאזרחיה בפן הרפואי, הסוציאלי והחברתי.