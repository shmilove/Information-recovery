טריפטיך קולנועי גאוני המתרחש ברחובותיה האלימים של מקסיקו סיטי, "האהבה נושכת" הוא אחד הסרטים המדוברים של השנה, ובוודאי מאלו שהסיטו את תשומת הלב לתעשיית הקולנוע המתעוררת של מקסיקו. שלושת הסיפורים שבסרט, המתרחשים לסיפה של תאונת דרכים קטלנית, מביאים למסך סוגים שונים של מערכות יחסים בין אחים, אוהבים וכלבים בהם שולט יצר הקיום ומאיים לטרוף הכל. התוצאה, בסגנונו הקולנועי המרשים של אלחנדרו גונסלס איניאריטו, בסרטו הראשון בסה"כ, היא טור-דה-פורס קולנועי, האוחז בגרון ומסרב להרפות, שכולו קינה ישירה, בוטה, נטולת מיליגרם של חמלה מיותרת, יצירה סוחטת, תובענית, אך גם מתגמלת, בקיצור - אחד הסרטים החשובים של השנה.תקציר:סינמטק ת"א