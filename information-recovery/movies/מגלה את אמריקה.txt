קומדיה מוצלחת של ג'ון לנדיס (האחים בלוז). הנסיך האפריקאי אקים (אדי מרפי, נער הזהב) מרגיש לא מסופק בחייו המלכותיים. כאשר הוא מגלה שאביו, המלך ג'פה ג'ופאר (ג'יימס ארל ג'ונס, קולו של דארת' ויידר ב"מלחמת הכוכבים"), כבר שידך לו את הנסיכה אימאני שתהא מלכתו, מחליט אקים ליסוע לאמריקה בכדי למצוא את כלתו. הוא מטיל מטבע בין ניו יורק ללוס אנג'לס, ניו יורק עולה בגורל, ומייד נוסעים הוא וחברו סמי (ארסיניו הול, הומור שחור) לרובע קווינס כדי למצוא כלה. השניים אף מתחילים לעבוד כמנקים ברשת ההמבורגרים "מקדאול'ס" (מתחרה שחור קטן למקדונלד'ס"), ועד מהרה פוגש ומתאהב אקים בבתו של המנהל (שרי האדלי, שגעון של חופשה). הבעיה היא שיש לה חבר עשיר בעסקי השיער (אריק לה-סאל, אי. אר), והוריה לא ממש רוצים שתצא עם עובד נקיון. הבעיה השנייה היא שלסמי מתחיל להימאס מחיי הצנע, והוא מחליט לעשות משהו בעניין. אדי מרפי וארסיניו הול משחקים גם באינספור תפקידים קטנים, מצחיקים ומאופרים בסרט, ואכן האיפור והתלבושות היו מועמדים לפרס האוסקר.תקציר: talsurfer001