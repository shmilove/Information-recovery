מותחן של הבמאי הצרפתי ברבט שרודר (עכבר הבארים, נוסחה לרצח). פרנק קונור (אנדי גרסיה, סידורים אחרונים בדנוור) הוא בלש במשטרת סן פרנסיסקו, המחפש נואשות תרומת מח עצם לבנו החולה אנושות. הבעיה היא שהתורם הפוטנציאלי היחיד הוא פיטר מק'קייב (מייקל קיטון, במרומי הפסיפיק), רוצח סידרתי פסיכופט, הרואה בנסיעה תמימה לבית החולים שעת כושר מושלמת כדי לברוח מזרועות החוק. עד מהרה בית החולים הופך לשדה קרב, ופרנק, באופן אירוני, מוצא את עצמו מגן בחירוף נפש על חייו של הפושע המסוכן, התקווה האחרונה שנותרה לבנו.