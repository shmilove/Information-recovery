סרט דרמטי בעל אמירה פוליטית חריפה המתארת את קורותיהם של חמישה אסירים היוצאים לחופשה בת שבוע. את התסריט כתב אילמאז גיניי שישב בזמן עשיית הסרט בכלא התורקי על פעילות פוליטית והעביר את הוראות הבימוי לשרי גורן. סרט טעון במתח ועצמה רגשית נדירה שמעביר מסר האומר שרק שבירת כבלי המסורת תאפשר לחברה התורכית להתמודד עם נחשלותה. הסרט זכה בפרס "דקל הזהב" בפסטיבל קאן 82' ונחשב לאחד מעשרת הסרטים הטובים של שנות השמונים.