המנצח לאופולד סטוקובסקי הושיב את תזמורת פילדלפיה לנגן כמה מהקלאסיקות המוזיקליות המוכרות ביותר, והאנימטורים של דיסני התחילו להרביץ כמיטב הדמיון ובטכניקולור חדשני לזמנו. "שוליית הקוסם" מציג את מיקי מאוס בניסיון ראוותני יתר על המידה להוכיח את כישורי הכישוף שלו. "פולחן האביב" הוקדש לאבולוציה ולהיכחדותם של הדינוזאורים (הרבה לפני שנכנסו לאופנה). "ריקוד השעות" הוא מחול של בעלי חיים גדולים במיוחד (היפופוטם, פיל, תנין). "לילה על הר קירח" ו"אווה מריה" מציגים צדדים אפלים של החיים, וגם של האנימטורים עצמם. קסום בכל גיל ובכל סיבוב צפייה מחדש.