הסרט מספר את אחד הסיפורים המדהימים והגדולים ביותר של זמנינו - סיפורו של אלן טיורינג, האיש שהצליח לפצח את ה"אניגמה". בימי מלחמת העולם השנייה, הנהיג טיורינג קבוצה של בעלי המוחות הטובים בבריטניה במירוץ נגד הזמן בעל מטרה אחת - לנסות לפצח את ה"אניגמה", מכונת ההצפנה בה השתמשה גרמניה הנאצית על מנת להעביר מסרים. דרך תחנות בחייו - ילדותו הבעייתית בפנימייה, העבודה על פיצוח ה"אניגמה" וסוף חייו הטראגי - נחשף האיש שאחראי להצלת חייהם של מיליוני בני אדם.