tartFragmentהזמן: שנות השישים של המאה ה-19, בעיצומה של מלחמת האזרחים האמריקאית.הדרום והצפון מתכתשים אלו מול אלו באשר לשחרור העבדים וזכויות האזרחים במדינה, ודם רב נשפך לאורך היבשת המערבית.על רקע זה, יוצא פועל בניין פשוט בשם אינמן (ג'וד לאו) להילחם כנגד אלו המבקשים לשחרר את העבדים.זאת, במסגרת גיוס מילואים כללי במחוז מגוריו, המאלץ אותו להיפרד מאהובתו הטריה עדה מונרו (ניקול קידמן). לאחר שעובר קרב קשה וכמעט ונהרג, מועבר אינמן להחלמה ארוכה, שם הוא מבין כי אינו תומך במדיניות הדיכוי שהצד בו הוא נלחם מנסה להשליט ועורק מהצבא במטרה לשוב לזרועות אהובתו. זו, בינתיים, שוקעת בדיכאון עמוק נוכח מות אביה (דונלד סאתרלנד) אך מוצאת תקווה חדשה בזכות חברותה עם רובי (רנה זלוונגר), עובדת דרומית חרוצה שמהווה קונטרה לגינוניה המועדנים של מונרו. את עיקר כוחה שואבת עדה מכך שהיא ממשיכה להיאחז כל הזמן במחשבה שתשוב לפגוש באהובה.אינמן, בינתיים, פוגש בטיפוסים ססגוניים בדרכו לבית, ומתגלה לפניו תמונה של אמריקה מסוכסכת, מפולגת ואכולת שנאה עצמית.הסרט מבוסס על רב-מכר מאת צ'ארלס פרייז'ר, ומועמד לשמונה פרסי גלובוס הזהב, ובכלל זה הסרט הטוב של 2003.