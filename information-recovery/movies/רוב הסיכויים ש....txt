אימוג'ין היא צעירה ניו יורקית, שלא מצליחה לממש את הפוטנציאל שלה ככותבת מחזות, ויום אחד נעזבת, למרבה תדהמתה, על ידי בן זוגה, עימו חשבה שתתחתן. היא מביימת ניסיון התאבדות מושקע במטרה לגרום לו לחזור אליה. המבצע נכשל, והיא נשלחת להיות תחת השגחתה של אימה, איתה לא דיברה מאז שעזבה את הבית. האם, אופטימית נאיבית המכורה להימורים, מתגוררת עם בן זוגה הצעיר והמפוקפק, הטוען שהוא סוכן חשאי, עם בנה, אחיה של אימוג'ין, צעיר מיוחד ומסוגר, ודייר משונה שמאכלס את חדר ילדותה. סוד משפחתי ומשקעי העבר פוגשים את דילמות ההווה בקומדיה מחויכת על החיים, זוגיות ומשפחה.