פופי היא צעירה בת 30 תוססת ומלאת הומור אשר ניחנה ביכולת לצחוק על החיים ולראות תמיד רק את חצי הכוס המלאה.אף על פי שלכולם נראה כאילו היא אינה לוקחת שום דבר ברצינות, פופי, מורה בבית ספר יסודי מסורה לעבודתה ומצליחה בדרכה המיוחדת ומשקפיה הוורודים לעזור לתלמידיה.לאחר שאופניה נגנבים מחליטה פופי לקחת שיעורי נהיגה ומנסה ללמד את מורה הנהיגה את שיטת ההוראה שלה. הוא מטבעו, פחות סובלני ממנה והמתח שנוצר בעקבות חילוקי הדעות בין השניים מתפתח לקשר מיוחד ומשעשע הנרקם ביניהם. כחלק מניסיונותיה למצוא בן זוג לוקחת פופי שיעורי טנגו ואף מתחילה לצאת עם אחד העובדים הסוציאליים, אותו היא מכירה דרך עבודתה. כל מי שפוגש את פופי האופטימית באופן תמידי - מיד מתאהב בה ולא מצליח לעמוד בקסמה.