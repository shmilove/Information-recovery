שירלי בת ה-42 חשה שלא מיצתה את עצמה בגלל בעלה השוביניסט ונתיב חייה שהתעקל לו בלי שהתכוונה לכך. הזדמנות פז ניתנת לה כשידידתה זוכה בנופש זוגי במיקונוס, ולאחר התלבטות קשה היא מעזה לצאת לאי, שבו היא פותחת דף חדש ומוצאת אהבה ים-תיכונית עם שפם. סרט מתוק-מריר על פי מחזהו המצליח של ווילי ראסל. פולין קולינס מעוררת הזדהות וצחוק בתפקיד שהקנה לה מועמדות לאוסקר. ביים: גילברט לואיס (לחנך את ריטה, 007- אתה חי רק פעמיים), עם טום קונטי (חג שמח מיסטר לורנס) בתפקיד היווני.