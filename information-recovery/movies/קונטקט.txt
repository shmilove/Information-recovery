ד"ר אלינור ארוואיי (פוסטר) מאזינה לגלי רדיו מאז גיל 8. היא אומנם התחילה מקולות על כדור הארץ, אך במהרה כבר חיפשה יותר רחוק. למרות שכשרונה מאפשר לה לעסוק בתחומים מתקדמים ומתוקצבים היטב של חקר גלי רדיו, היא מתעקשת לחפש ולחפש שידורים מחוץ לכדור שלנו. האם יש גורמים המשדרים מאחורי מאדים, צדק או אולי שבתאי ? או יותר רחוק. כשאת חשכת הסקאלה מפלח אות רדיו, פוסטר לא תשקוט לרגע עד שתמצא את מקורו ומשמעותו. עם מקונוהי החתיך שבו היא חייבת להתאהב, סקריט בתפקיד הבוס הראשון שלה שחותך לה את התקציב כל פעם, וודס כנציג ממשלת ארה"ב (מייקל קיטץ), וג`ון הארט האגדי בתפקיד אחד האנשים העשירים ביותר על פני כדור הארץ ובעל חברת היידן הענקית. הסרט מבוסס (בנאמנות) על ספרו של קארל סייגן, איש המדע הפופולרי. כהרגלו של זמקיס היכונו לאפקטים משובחים ולקטעי עיתונות מזויפים כדוגמאת "פורסט גאמפ". עוד בסרט רוב לאו ושדרני טלויזיה רבים בתפקיד עצמם.