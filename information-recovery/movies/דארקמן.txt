סרטו המרשים של סם ריימי (מוות אכזרי 2), מגולל את סיפורו של מדען עדין (ליאם ניסן, רשימת שינדלר), העובד על תחליף לעור אדם למען נפגעי כוויות וניתוחים פלסטיים. כאשר גנגסטרים פורצים למעבדתו ומפוצצים אותה הוא נחשב למת, אך למעשה הוא שרד, אם כי חלק נכבד מעור גופו נשרף. לכן מחליטים רופאי בית החולים לנתק את מערכת העצבים שלו ממוחו, כך שלא יחוש כאב, אלא שהוא אינו חש גם בשום דבר אחר, מה שמקנה לו כוח פיזי אדיר והתקפי זעם בלתי נשלטים. לאחר שהשלים את עבודתו על העור הסינתטי, מחליף המדען זהויות ויוצא לנקום באנשים שהשחיתו את צורתו החיצונית.