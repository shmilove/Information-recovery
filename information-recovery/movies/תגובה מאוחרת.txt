תל אביב. 1991 מני בן ה-33, מבלה את ימיו בהימורים ובעבודתו כ-J.D במועדון אותו הוא מנהל בשותפות עם חברו מנוער. חייו זורמים בלי כיוון ובלי מחויבות במעגלים של הרס עצמי. המתח של מלחמת המפרץ מייצר לחץ נוסף על מערכת חייו המעורערת ממילא. הבעיות הכלכליות סוגרות עליו אף הן והוא נתקף בחרדה גוברת והולכת בלי להבין מה קורה לו, עד שהוא גולש להתקף פסיכוטי. מני מאושפז בכפייה ומתעורר בעולם "שמעבר למראה". דווקא שם בתוך החוקיות הלוגית האחרת של הדמויות אותן הוא פוגש, הוא מצליח כמתבונן מהצד ללמוד משהו על עצמו. הוא מחליט את ההחלטה החשובה בחייו להסתכל אל תוך האפלה ולפגוש את פחדיו הקשים ביותר. לראשונה הוא לומד להבין כי הוא סובל מהלם קרב. תגובת קרב מאוחרת, דבר שמאיר באור אחר את מסלול ההתרסקות שבו התנהלו חייו עד כה. מני עובר שינוי ויוצא לסגור מעגלים פתוחים מהעבר ולהתמודד עם משימות חייו.