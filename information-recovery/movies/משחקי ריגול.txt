וולטר מתאו בתפקיד סוכן CIA שמסתכסך עם הבוס שלו, מורד בדרגה, ופורש מהסוכנות. אלא שהפרישה שלו לא שמה קץ לטעם החיים, והוא מחליט להציק. פרק אחרי פרק מתחילים זכרונותיו להגיע בדואר לשולחן מעסיקיו לשעבר, בהם הוא חושף נתחים נרחבים מפעילותם החשאית. הבוס שלו ממנה סוכן חדש לשים קץ למשחק המתוחכם, שמוצא עצמו על נתיב "שעשועים" בין ארצות הברית לאירופה ובחזרה, במרדף קומי של חתול ועכבר. בין לבין מוצא לעצמו המרגל המרדן, מנהל רומן עם מרגלת אחרת בגילומה של גלנדה ג'קסון. הוצאת קריטריון שכוללת הקדמה בהגשת הבמאי רונאלד נים והתסריטאי, בריאן גרפילד, שביסס את התסריט על רומן פרי עטו. תסריטאי נוסף היה בריאן פורבס (מלך עכברוש).