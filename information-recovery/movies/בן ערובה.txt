ברוס וויליס חוזר אל סרטי הפעולה האלימים והפעם הוא מגלם את ג'ף טלי, לשעבר שוטר בלוס אנג'לס שהתמחה בניהול משא ומתן עם חוטפים. אחרי שילד שנחטף נרצח על ידי חוטף מטורף במהלך משא ומתן ג'ף נוטש את העיר הגדולה ואת משפחתו ועובר להתגורר בעיירה שקטה ורגועה. קבוצה של צעירים פולשת לאחוזה של איש עסקים מסתורי המקושר למאפיה. המטרה של אותה קבוצה של נערים היא לבצע שוד רגיל אבל כאשר הם נחשפים על ידי יושבי הבית, הם לוקחים את ילדיהם כבני ערובה. העניינים מסתבכים כאשר מתגלה שאחד מאותם צעירים הוא רוצח סדרתי מטורף שיש לו מניעים שונים לחלוטין מאשר לחבריו. ג'ף טלי מוצא את עצמו בסיטואציה שקיווה שלא יצטרך להתמודד איתה יותר.