בחור צעיר בן 24 משתחרר מהכלא אחרי 14 שנה. כשהיה בן עשר הוא זכה לכינוי BOY A בעקבות פשע מתועב שביצע אשר כיכב בכותרות במשך חודשים ארוכים. עכשיו, כשהוא יוצא לחופשי העיתונות עושה הרבה רעש ומזכירה לציבור את הפשע והמשפט הסנסציוני שהיה בעקבותיו. BOY A בוחר לעצמו שם חדש – ג'ק - ומנסה לפתוח דף חדש בחיים שמעולם לא זכה להתחיל. למעשה הוא עדיין ילד שנמצא בגוף של גבר צעיר. מבלי שאף אחד ידע על עברו הנורא, ג'ק מתחיל לעבוד במחסן של חברה קטנה ויוצר לעצמו קשרים חברתיים עם עמיתיו לעבודה, ובמיוחד עם מישל שהופכת לחברתו. אבל במהרה סודו מתגלה וחייו עומדים לקרוס שוב.