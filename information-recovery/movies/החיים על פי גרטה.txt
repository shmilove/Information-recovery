הילארי דאף (ליזי מקגוויר ממריאה לרומא, Material Girls) משנה תדמית מאופנה פסטלית לאייליינר שחור משחור. הפעם היא גרטה – נערה דיכאונית עם יחס תוקפני שחושבת לקנח את הקיץ במעשה התאבדות מפואר. זאת לאחר שנשלחה על ידי אמה (שמנסה להתמודד עם עוד מערכת יחסים) לבלות תקופה אצל הסבא והסבתא שלה. התוכניות מופרעות על ידי טבח צעיר וסקסי שעובד יחד איתה במסעדונת מקומית. הסבים לא ממש מרוצים מהקשר, אבל נראה שגרטה עשויה למצוא את משקפיה הורודים.