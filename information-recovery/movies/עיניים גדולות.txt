העבודות של מרגרט קין (איימי אדמס) הופכות להצלחה מסחררת בשנות החמישים, אבל מרגרט לא מקבלת קרדיט על עבודתה. בעלה, וולטר קין (כריסטוף וולץ), טוען שהוא האמן והופך לסלבריטי מקומי וכוכב תכניות אירוח לאחר שנהיה לחלוץ בהדפסה המונית של הציורים והשתמש ביכולות השיווק הממולחות שלו כדי למכור אותם בזול בחנויות לצרכני בניין ותחנות דלק בכל רחבי ארה"ב. מרגרט מפיקה את הציורים במרתף הבית שלהם והתרומה של וולטר היא הוספת חתימתו בתחתית כל ציור. התחבולה הזו עולה להם בחיי הנישואים וכשמרגרט מנסה לגלות לעולם שהיא זו האחראית לציורים, הם נקלעים לקרב משפטי. הסיפור מגיע לשיאו בעימות מכריע בבית המשפט- השופט מניח זה לצד זה שני כני ציור ומאתגר את בני הזוג להתחיל לצייר. וולטר נסוג מן הקרב בתואנה של כתף פצועה ומרגרט מציירת בזריזות את היצירה המפורסמת שלה בעלת העיניים הגדולות.