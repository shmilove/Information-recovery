לאון (ז'אן רנו, השחקן האהוב על בסון שהופיע במרבית סרטיו) הוא רוצח שכיר מיומן המתגורר בבידוד בדרה ניו יורקית מוזנחת. בעל כורחו הוא הופך להיות למאמצה של בת השכנים בת ה-12 שמשפחתה מחוסלת בידי שוטר מושחת ומטורף. רנו מעצב באופן מדהים את דמות הרוצח המקצוען שחייו מאופינים במעין פיצול אישיות, משימות רצחניות המבוצעות במקצוענות עילאית מצד אחד וחיי שיגרה אפורים מאידך. נטלי פורטמן הילדה שבחסותו היא מיני-ניקיטה, ילדה-אשה, הצלע השנייה בזיווג רומנטי יוצא דופן. לוק בסון יוצר אגדה מודרנית המאופיינת בטכניקה של מציאות וירטואלית שבה חדר בית מלון זניח יכול להפוך לפתע לשדה קרב מתוחכם. בסון משלב באופן וירטוזי שימויים קלאסיים קונבנציונלים עם טכניקות חדשניות בנוסח סרטי אנימציה, קומיקס ומשחקי מחשב.