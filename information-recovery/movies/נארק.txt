שוטר מהיחידה ללוחמה בסמים נהרג ובמקומו מתקבלת החלטה להחזיר את ניק טאליס (ריי ליוטה), שוטר שפוטר לפני 18 חודשים כתוצאה מכדור תועה שלו אשר פגע באישה הרה. טאליס מקבל כשותף את הנרי הוק (ג'יסון פטריק), שותפו לשעבר של השוטר המת, שוטר תוקפני ואלים שנמצע תחת מעקב של חקירות פנים, ויחד הם מנסים להתחקות בעקבות הפושעים. לאחר שהחקירה סוף סוף מתחילה להתקדם, נמצאים המודיעים שלהם מתים ואז הם מקבלים הוראה מההנהלה לסגירת התיק. תוך אי-ציות להוראות מלמעלה הם מחליטים להמשיך בחקירה באופן פרטי.