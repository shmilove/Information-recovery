סרטו של מייק לי, מספר את סיפורה של משפחה העוטפת עצמה במסכת שלמה של סודות, חצאי אמיתות, פחדים, הכחשות ואמונות תפלות, אשר יחד יוצרים סרט שהוא מצחיק מאוד וגם טראגי ונוגע ללב כאחד. הסרט נפתח בלוויה ונגמר בבקבוק שמפניה. בדרך מחפשת ילדה אחת את אמה, אחרת את אחיה, אחד את אשתו הצעירה, אחרת מוצאת אחות שלא ידעה על קיומה. זהו סרט על התפישות המשתנות שלנו את עצמנו ואת הקרובים לנו, ועל הצורך החזק שלנו לאשר לעצמנו כל פעם מחדש מי אנחנו ומהיכן אנו באים. זהו גם סיפור על אהבה ואיכפתיות, על תשוקות חזקות ועל הפחד האכזרי מהזמן החולף ביעף.