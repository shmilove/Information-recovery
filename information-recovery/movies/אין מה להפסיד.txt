ניק בים (טים רובינס, "Cradle Will Rock") מסתובב בעיר ללא מטרה, מדוכא, כשמנסה לשדוד אותו טי. פול (מרטין לורנס, "בחורים רעים"). מסתבר שניק כל כך מדוכא, שהאקדח בכלל לא מזיז לו והוא חוטף את טי. השניים נוסעים לתוך המדבר, מסתבכים עם פושעים מסוכנים (ג'יאנקרלו אספוזיטו) וחוזרים העירה לנקום את נקמתו של ניק בעולם המסודר אליו הוא שייך. מרד, חברות, מרדפים והרבה התנגשויות מצחיקות בין השניים מרכיבים 100 דקות של כיף והנאה.