קומדיה אלגנטית כמעט לא מוכרת ונשכחת מ-1973 שמתארת את קורותיה של חבורת כייסים, שהופכים את מלאכתם לאמנות. במרכז הסרט ניצבת מערכת היחסים שמתפתחת בין שלושה דורות של כייסים, שמגלמים היטב וולטר פידג'ן הוותיק, שהיה אחד מגדולי הכוכבים בהוליווד של שנות ה-40 ג'יימס קובורן ומייקל סאראזין (שזכור בעיקר מתפקידו הראשי בסרט "הם יורים גם בסוסים"); את האשה שביניהם מגלמת טריש ואן דוויר. תיאור היחסים בין ארבע הדמויות האלה הופך את הסרט, שביים בחלקלקות ברוס גלר, לקומדיית מתח שעוסקת בתבונה, בשנינות, ומה שמפתיע בעיקר, ברגישות, ביחסים בתוך משפחה חריגה אחת..