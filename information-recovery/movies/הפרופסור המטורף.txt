קומדיה זו של טום שאדיאק (ברוס הגדול מכולם) היא רימייק לסרט הקלאסי מ-1963, בכיכובו של ג'רי לואיס. פרופ' שרמן קלאמפ (אדי מרפי, ערפד בברוקלין) הוא מדען טוב לב, שעוצמת יכולתו השכלית משתווה רק לגודלו הפיזי העצום והדוחה. בנסיונותיו הנואשים לאבד משקל, בצורה טבעית, או לא טבעית, רוקח פרופ' קלאמפ מעין שיקוי מרזה, שתופעת הלוואי שלו מוזרה ומעניינת: קלאמפ אמנם מרזה מאוד, אך דמותו הרזה "באדי לאב" היא היפוך גמור של הפרופ' קלאמפ בעל לב הזהב: הוא חצוף, מלא בטחון עצמי הגובל בהתנשאות, והוא מאיים על הקשר הטרי שיש לפרופ' קלאמפ עם מורה חמודה מהסגל (ג'יידה פינקט סמית', רייטינג לנצח). הסרט זכה בפרס האוסקר לעבודת האיפור הטובה ביותר, ואדי מרפי היה מועמד לפרס גלובוס הזהב על תפקידו.