הסרט "התכנית" מגולל את עלייתו ונפילתו של רוכב האופניים הנודע, לאנס ארמסטרונג אשר הפך לאגדה עוד בחייו בזכות הישגיו חסרי התקדים בטור דה פראנס וגם בזכות התגייסותו למאבק במחלת הסרטן שממנה אף החלים בעצמו. הוא נחשב לאחד מגדולי הספורטאים בכל הזמנים שהיווה מקור השראה למיליוני אנשים ברחבי העולם. רופא איטלקי בשם מישל פרארי ומאמן קבוצת רוכבי האופניים בראשותו של ארמסטרונג, פיתח תוכנית מתוחכמת בעולם הספורט שהדבר המניע אותה הוא השימוש בסמים. תוכנית זו סיפקה לצוות האמריקאי יתרון מוחלט על יריביו, וזיכה את ארמסטרונג שבע פעמים בטור דה פראנס.