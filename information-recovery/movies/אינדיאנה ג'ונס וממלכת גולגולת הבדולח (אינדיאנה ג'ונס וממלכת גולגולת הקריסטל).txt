הארכיאולוג הכי מפורסם בעולם, אינדיאנה ג'ונס, חוזר לסיבוב רביעי ומרהיב אחרי פסק זמן של 19 שנים. סטיבן שפילברג וג'ורג' לוקאס חוזרים בגדול כדי להחיות את אחת מהמיתולוגיות הגדולות של הקולנוע, כשהפעם אינדיאנה ג'ונס מבוגר יותר, חכם יותר ומגניב יותר מתמיד. הסרט מתרחש ב-1957, והפעם פרופסור ג'ונס יוצא לפרו לפענח את תעלומת "גולגולת הבדולח" חפץ מיסטי עתיק ומסוכן שהקומוניסטים רוצים להניח עליו את ידיהם. לעזרתו נחלצים מאט, אופנוען צעיר שהוא אולי בנו האבוד ומאריון רייונווד שחוזרת שוב לבלבל את לבו של אינדי.