לגונה ביץ', אתר הנופש של מחוז אורנג', הוא ביתם של ברי המזל והמשועממים: צעירים שיש להם יותר מדי זמן חופשי וכסף. או, קיצור של אופליה, היא מקומית מקסימה שמכירה היטב את החן ואת הנקודות החלשות של מי שגדל בעיר הולדתה. מדובר בנפש חופשית וכך הם גם שני שותפיה: בן וצ'ון. יחד הם מרכיבים שלישייה יוצאת דופן שחולקת אהבה שאין כמותה. הם נהנים מאורח חיים שקט, חופשי וזורם שמתאפשר הודות לעסק של בן וצ'ון – גידול המריחואנה הטובה ביותר שיש. ההרמוניה של השלישייה מופרת בשעה שהירוק האגדי שלהם והתכנית העסקית מושכים את תשומת לבם של קרטל סמים מקסיקני. בראש הקרטל עומדים אלנה "לה ריינה" חסרת הרחמים (סלמה הייק), העבריין האלים, לאדו (בניסיו דל טורו) והפרקליט חסר המצפון, אלכס (דמיאן בשיר). אלנה דורשת שותפות עם בן וצ'ון, ומציעה להם הצעה שאי אפשר לסרב לה. אך הקרטל לא מעריך מספיק את הקשר החזק בין שלושת החברים, שמעזים לצאת למלחמה נגד אימפריית הסמים