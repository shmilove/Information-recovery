סטנלי הוא קוסם ואמן אשליות מפורסם, יום אחד הוא מוזמן לדרום צרפת, לבית משפחה אריסטוקרטית כדי לחשוף את התרמית שמאחורי נערה צעירה בשם סופי (אמה סטון) הטוענת להיות בעלת כוחות מאגיים. סופי כבר הספיקה לכבוש את ליבם של כל בני המשפחה באמצעות תעתועי רוחניות, תקשורים עם העולם הבא ולא מעט קסם אישי, וסטנלי הרציונליסט נחוש בדעתו לחשוף אותה כמתחזה במהירות האפשרית. אלא שככל שעובר הזמן המשימה הולכת ומסתבכת, ולאחר מספר ימים באחוזה היפהפייה, בטיולים לאורך הים וברחבי פרובאנס סטנלי הספקן מוצא את עצמו אכול ספקות כאשר הצעירה המסתורית מתעתעת בראשו ובלבו.