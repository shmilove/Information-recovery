בנם של טיאן ולו, זוג עירוני, נחטף כאשר הוא בן 3. החטיפה ממוטטת את המשפחה ומכניסה את האב לשנים של אובססיית חיפוש אחר בנו כולל הצטרפות לקבוצת תמיכה להורים שילדיהם נחטפו. לאחר 3 שנים טיאן ולו מוצאים את בנם בעיירה מרוחקת. הילד כבר בן 6 ואינו זוכר אותם כהוריו. החוטף נכלא אך אשתו שלא היתה מודעת לחטיפה יוצאת למסע נגד הבירוקרטיה הסינית כדי לקבל חזקה על ביתה השנייה, מכיוון שעל פי החוק הסיני היה אסור לה לגדל שני ילדים.