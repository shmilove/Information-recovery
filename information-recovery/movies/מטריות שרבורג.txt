זוכה פרס דקל הזהב בפסטיבל קאן 1964. הגב' אמרי ובתה בת ה-17 ז'נבייב מנהלות חנות למטריות. ז'נבייב הצעירה מאוהבת בגי המוסכניק, אך זה יוצא למלחמה באלג'יריה. לאחר שז'נבייב מגלה כי נכנסה ממנו להיריון היא מתחתנת בעידוד אמה דווקא עם רולאן, תכשיטן עשיר, המוכן לקבלה עם תינוקתה. דמי יצר מחזמר סמי-ניסיוני בסגנון מחזות הזמר שהיו נהוגים בשנות השלושים בהוליווד, שגם הדיאלוגים שלו מושרים. התוצאה היא שילוב מרתק בין עלילה מלודרמטית, עיצוב מרהיב על גבול הקאמפ, ומידה לא מבוטלת של ציניות.