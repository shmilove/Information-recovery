חוק עתיק יומין בכפרים השוכנים למרגלות הר הנאריאמה קובע כי כל מי שמגיע לגיל 70 צריך לעלות להר ולהמתין שם למותו. אוסוזו הסבתא של משפחת נאקו שבה עוסק הסרט, היא בת 69 ולמרות בריאותה המושלמת היא יודעת שעליה לעלות להר כי חוק הוא חוק. עיקר דאגתה היא מציאת אישה לבנה האלמן, ולשכנע את בנה שהיא חסרת ערך כדי שיסכים להעלות אותה להר. כשהיא מוצאת אישה כזאת ובנה נישא לה , אוסוזו מתחילה לתכנן את עלייתה להר כדי שתוכל למות כדרך אבותיה ותמנע בושת פנים ממשפחתה. הסרט המקסים והעצוב הזה זכה בפרס "דקל הזהב" בפסטיבל קאן 1983.