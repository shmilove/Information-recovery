קחו סופר גאון ואפל כמו צ'ארלס דיקנס, חברו אותו אל במאי רב קסמים וזוכה אוסקר - רוברט זמקיס ("פורסט גאמפ", "בחזרה לעתיד"), הוסיפו את ג'ים קארי, באנימציה תלת מימדית בשיטת "לכידת התנועה" והתוצאה המרשימה היא "רוחות חג המולד" החדש של דיסני, שמציע חוויה קולנועית ויזואלית תלת מימדית חסרת תקדים. ג'ים קארי עובר טראנספורמציה לאנימציה ממוחשבת, ומככב בכמה דמויות: בדמות הראשית של סקרוג' הקמצן הרשע, ושל שלושת רוחות חג המולד – עבר, הווה ועתיד - שבאות לבקרו בערב החג על מנת ללמדו חמלה ואהבת אדם מהי.