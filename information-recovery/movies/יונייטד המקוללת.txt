הסרט מבוסס על רב המכר בעל השם הזהה מאת הסופר דייוויד פיס. בתפקידים הראשיים מופיעים מרטין שין וג'ים ברודבנט, הוא סרט דוקו-עלילתי מסקרן על 44 הימים של בריאן קלאף  המנוח ("הפה הגדול") כמנג'ר לידס יונייטד ב-1974. קלאף הגיע לאלנד רואד כיורשו של יריבו הגדול דון ראווי (שמונה למנג'ר נבחרת אנגליה), אותו הוא האשים בבניית קבוצה שלוחת רסן ואלימה. את שחקניו החדשים בלידס מקדם קלאף בברכה "אתם יכולים לזרוק את כל המדליות והתארים שלכם. השגתם אותם בדרך לא הוגנת". מכאן ואילך הדברים רק הולכים ומסתחררים – למשל הרחקת הקפטן בילי ברמנר במשחק הבכורה תחת קלאף, ההפסד בפנדלים במגן הצדקה נגד ליברפול – ואחרי פתיחה קטסטרופלית של הליגה וכנראה גם מרד שחקנים, נבעט קלאף החוצה תוך פחות מחודש וחצי.