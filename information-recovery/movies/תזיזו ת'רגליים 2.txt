"תזיזו ת'רגליים 2" מביא את המשך הרפתקאותיהם של הפינגווינים המזמרים והמרקדים, שאותם פגשנו בלהיט "תזיזו ת'רגליים". הוא עושה זאת עם צוות מדבבים עטור כוכבים באופן חסר תקדים, ובו בראד פיט, מאט דיימון, רובין וויליאמס ואחרים. גם בריטאני מרפי, שתרמה את קולה לפרק הקודם, היתה אמורה להשתתף בסרט, אך מותה הטרגי בטרם עת מנע זאת כמובן. היא הוחלפה בידי הזמרת פינק. זו הפעם הראשונה שפינק משתתפת כמדבבת בסרט. קודם לכן הופיעה רק בתפקידים קטנים בכמה סרטים, למשל "המלאכיות של צ'רלי בהילון גבוה". הפעם, מתאר הסרט כיצד הפינגווין שמפחד לרקוד פוגש פינגווין שיודע לעוף, והשניים יוצאים להרפתקאות שישנו את חייהם ואת עולמם של הפינגווינים בכלל.