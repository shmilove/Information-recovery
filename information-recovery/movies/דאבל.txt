פול שפרדסון (ריצ'ארד גיר) הוא סוכן CIA בדימוס, שנקרא לשוב לשירות ולחבור לסוכן הצעיר בן גרי (טופר גרייס) כדי לפענח תעלומת רצח. החשוד העיקרי ברצח הוא הוא קסיוס, סוכן סובייטי לשעבר, אבל שפרדסון, שעקב במהלך שנותיו בשירות החשאי אחרי קסיוס והכירו כמו את כף ידו, משוכנע שהוא כבר מת ואינו הרוצח. טום היילנד (מרטין שין), הבוס לשעבר של שפרדסון דורש ממנו להוכיח שקסיוס אכן מת. לעומתו גרי הצעיר והדקדקן, מאמין שקסיוס הוא הרוצח. ככל שהחקירה מתקדמת נחשפת התמונה שקסיוס הוא כנראה לא מי שהם חשבו, ושזהותו הכפולה מסכנת את חיי שניהם.