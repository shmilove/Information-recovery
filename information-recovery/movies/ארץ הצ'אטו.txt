הבמאי מייקל ווינר והשחקן צ'ארלס ברונסון יצרו את המערבון הזה, בו האינדיאני הוא הגיבור הנוקם. פרדון צ'ייטו הוא חצי לבן חצי אפאצ'י, שנע בין שני העולמות, עד שנאלץ להרוג שריף בהגנה עצמית. מאותו הרגע הוא הופך לאדם נרדף, ומשלחת של 13 גברים יוצאת למצוא אותו, להביאו למשפט או לחסלו. צ'ייטו גורר אותם לשטחי האפאצ'ים, שם, בניגוד לתוכניותיהם, הם הופכים, אחד אחרי השני, לניצודים שלו. בראש המשלחת עומד קווינסי וויטמור, חייל מצבא הקונפדרציה בגילומו של ג'ק פאלאנס.