גן עדן וגיהנום דחוסים בתוך פאב תל אביבי, "ברבי", המנוהל על ידי דליה, אשה בודדה האוספת אל חיקה גברים מזדמנים מדי יום. בין הבר לשולחנות, בין כוסות הבירה לפסנתר של זמר הבית צ`רניאק, מאכלסת את המקום גלריה של דמויות החיות בשוליים ההזויים של תל אביב. ריקי המתאבדת המוצאת נחמה בזרועותיו של בני, בלש משטרתי, סמיר חותך הסלטים, מלכה הזונה, המוזגת והמלצרית המסניפה. האיזון העדין הזה מופר על ידי חבורת חיילים קולנית בפיקודו של נימי, המוצאים דרך משלהם להחזיר את השלווה לעיר המקוללת ולביביה.