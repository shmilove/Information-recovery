אנחנו מתחילים את העלילה בשמי לונדון, אשר שלוותם מופרת באישון לילה ע"י ילד מעופף ומוזר שלא יכול להזדקן ועונה לשם פיטר פן. פן נכנס לביתם של ילדי משפחת דרלינג - וונדי, ג'ון ומייקל, ומזמין אותם לארץ לעולם לא, ארץ שבה הילדים חיים ללא פיקוח מבוגרים וחיים בחופש תמידי. תיכף אחרי, הם פוגשים בטינקרבל, פייה קטנטנה המעניקה לילדי משפחת דרלינג את היכולת לעוף, וכולם ממריאים יחד לעבר אותה חבל ארץ נכספת. במקום הם פוגשים את 'הילדים האבודים', חבורה של ילדים אשר פן הוא מנהיגם, וכמוהו אינם מסוגלים להזדקן. אלא שגם כאן נראה שלא הגיעו ילדי דארלינג לנחלה ולמנוחה המיוחלים שכן הם נרדפים בידי קפטן הוק, פיראט אכזר העומד בראש קבוצת יורדי ים מרושעים הרוצים לתפוס את פן והילדים האבודים, ומזכיר באורח מאוד תמוה את אביהם של ילדי משפחת דארלינג...