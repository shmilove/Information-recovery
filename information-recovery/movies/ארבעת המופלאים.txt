בעקבות שיבוש ניסוי במעבורת חלל ארבעה אנשים זוכים לכוחות על והופכים לגיבורים ואילו החמישי - לאויבם המושבע. ריד ריצ'ארד, ממציא ומנהיגם של ארבעת המופלאים זוכה להפוך לאיש הגומי. בת זוגתו סו סטורם מסוגלת להיות בלתי נראית וליצור סביבה מגני כוח. אחיה הצעיר ג'וני סטורם הוא לפיד אנושי המסוגל לשלוט באש ולהפוך ללפיד אש מעופף. הטייס, בן גרים, נהפך לאיש אבן בלתי מנוצח הנקרא "הדבר". ביחד הם נלחמים בחברם לשעבר ויקטור וון דום שהופך לדוקטור דום המרושע. הסרט כמובן מבוסס על חוברות הקומיקס המצליחות של סטן לי שגם מופיע בתפקיד אורח קצרצר.