אפוס היסטורי של קורוסאווה השואב את סגנונו ואת המבנה שלו מהמערבונים הקלאסיים והשפיע בעצמו על זאנרהמערבונים, כשעלילתו שימשה בסיס ל"שבעת המופלאים" (ואפילו ל"באג לייף"). עובדי אדמה חסרי אונים שוכרים את שירותיהם של שבעה סמוראים שיגנו עליהם מפני שודדים החומסים את יבולם. שיחזור היסטורי מדויק, קצב ועלילה דינמיים, אלימות ופיוט, צילום שחור-לבן יפיפה ומשחק נפלא של טושירו מיפונה הופכים את "שבעת הסמוראים" לאחד מגדולי הסרטים של כל הזמנים.זוכה אריה הכסף בפסטיבל ונציה ומועמד לשני פרסי אוסקר.