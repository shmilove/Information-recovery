"השטן שבפנים" הוא סרט אימה מצמרר, שהיה להיט קופתי עצום בארצות הברית, והרוויח פי שלוש מתקציבו כבר בסוף השבוע הראשון להפצתו. "השטן שבפנים" עשוי בטכניקת ה-Found Footage, שבה נעשו כבר להיטי אימה בסדר הגודל של "פעילות על-טבעית": כלומר, כל מה שבפנינו מוצג כהתרחשויות אמיתיות שתועדו בזמן אמת בידי אנשים אמיתיים, מה שהופך את האירועים על המסך למצמררים עוד יותר. במקרה זה, הסרט עוקב אחר צעירה הנוסעת לאיטליה כדי לגלות מה בדיוק קרה לאמא, שהואשמה ברצח שלושה אנשים. לשם כך, היא משתתפת בשורה של גירושי שדים לא חוקיים, מה שמוביל להתפתחויות לא צפויות - וכמובן, מפחידות. כאמור, כבר בסוף השבוע שלו בקופות ארצות הברית הכניס הסרט 33 מיליון דולר, הרבה מעבר לציפיות וסכום גבוה במיוחד גם יחסית לחודש הפצתו (ינואר) וגם יחסית לז'אנר שלו. הצלחתו עודדה את האולפנים לאשר עוד פרויקטים מסוגו וגם להפקיד פרויקטים נוספים בידי הבמאי שלו - וויליאם ברנט בל, שהיה אלמוני עד הפצתו. יש לציין גם כי השחקנים בסרט הם אלמוניים אף הם, דבר שלא ממעיט מכוחו אלא רק הופך אותו לאמין ולכן ולמבהיל עוד יותר