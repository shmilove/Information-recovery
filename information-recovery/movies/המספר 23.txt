וולטר ספארו (ג'ים קארי, "המסכה", "שמש נצחית בראש צלול", "אייס ונטורה בלש בצחוק", "ברוס הגדול מכולם") מפתח אובססיה אפלה כלפי המספר 23, שהופכת את חייו, שפעם היו אידיאליים, לגיהינום פסיכולוגי שבהחלט יכול להוביל למותו כמו גם למותם של יקיריו. כשהוא נדחף על ידי ספר מסתורי, "המספר 23", שהוא אינו יכול להניח מידיו, ספארו נאלץ לפענח את סודות עברו לפני שיוכל להמשיך בעתידו עם אשתו ובנו. הרומן מספר על פרשיית רצח מצמררת שנדמה כי היא משקפת את חייו של וולטר בדרכים אפלות וחסרות שליטה. חייו של גיבור הספר, בלש עגמומי ששמו פינגרלינג, מלא ברגעים המהדהדים להיסטוריה של וולטר עצמו. כשעולם הספר מתחיל להתעורר לחיים, וולטר נדבק באובססיה המפחידה ביותר של פינגרלינג, אודות כוחו הנסתר של המספר 23.