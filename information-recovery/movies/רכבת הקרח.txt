סרטו של הבמאי הקוריאני המהולל ג'ון הו בונג, בכיכובו של כריס אוונס ("קפטן אמריקה"), הוא בידור אקשן מרתק ומעורר מחשבה. בעידן קרח עתידני, השורדים היחידים הם נוסעי רכבת - תיבת נוח מודרנית הנעה על מסילה בציר סובב כדור הארץ. אלא שמלחמת המעמדות מאיימת לקרוע את הרקמה החברתית ברכבת, ומסע המאבק של "נוסעי קרון העבדים" מהקרון האחרון לעבר קדמת הרכבת ועד לאיש שמפעיל את הקטר ושולט בגורלם מאיים להרוס את סיכוייה של הציוויליזציה האנושית להינצל.