מה שמתחיל כעוד נסיעה שגרתית של זוג צעיר על סף פרידה, הופך בתוך דקות למסע חיפוש מתוח ומורט עצבים. אם חשבתם שמדובר בעוד סרט על מרדפים מסחררים או סרט אימה זול, טעיתם בגדול. אין בסרט פעלולים או אפקטים עוצרי נשימה, אבל יש בו מתח טהור וצרוף. מתח שמזמן לא נראה על המסכים. מהרגע שהבחור זקס מבחין תוך כדי נהיגה ולשבריר שנייה, בבחורה חטופה בתא המטען של משאית, המתח לא ירפה מכם. אירוע גורר אירוע. הבמאי ייקח אתכם ויטלטל אתכם בתוך מנהרת הזמן של העלילה, כאילו אתם לא חגורים ברכבת הרים. מה שתחשבו כנכון יתברר כשגוי, ולא בפעם אחת. גם הדמות המרכזית בסרט, זקס. יתגלה לכם ולמרות חולשותיו, כבחור רב תושייה שלמד להתגבר על הפחד ולתעל אותו להצלת היקרה לו מכל. הסרט לא מומלץ לצפייה לילדים מתחת גיל 16.