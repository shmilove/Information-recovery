מבוסס על רומן מאת צ'ארלס בקסטר. קהילה מלוכדת באורגון היא בסיס לסיפור על תשוקות אוניברסאליות לאהבה ושינוי. הארי (מורגן פרימן), פרופסור לפילוסופיה שמאשים את עצמו במותו של בנו מוצא תרפיה בעזרה לאחרים. ברדלי (גרג קיניר) הוא רומנטיקן, תלותי, שאשתו עוזבת אותו למען אישה אחרת והוא נשאב למערכת יחסים חדשה עם דיאנה (ראדה מיטשל) - סוכנת נדל"ן מניפולטיבית שבמקביל מנהלת רומן עם גבר נשוי. קלואי (אלקסה דבלוס) ואוסקר (טובי המינגוויי) עובדים אצל ברדלי בבית הקפה והאהבה מבחינתם היא לחיות את הרגע בפראות. אבל העתיד שלהם מאוים על ידי אביו האלים של אוסקר (פרד וורד). הבמאי רוברט בנטון ("הכתם האנושי", "קריימר נגד קריימר", "בילי באתגייט") מביא אודה רבגונית על אהבה, שהיא בו בזמן מצחיקה, עצובה, סקסית, מטורפת, שוברת-לב ומביאה צד שונה לגמרי עליה, דרך סדרת סיפורים על אהבה שכולם מתאחדים לאחד.