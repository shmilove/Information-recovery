ספקטקל הוליוודי עת הגיע הכוכב הראשי, יול ברינר, אל פסגת הקריירה שלו אחרי "המלך ואני" ו"שבעת המופלאים". ברינר מגלם את דמותו של מנהיג הקוזאקים באוקראינה של המאה ה-16, עת הייתה הארץ כבושה על ידי הפולנים. בולבה שולח את בנו, אותו מגלם טוני קרטיס (חמים וטעים), ללמוד את דרכי האויב בבית ספר פולני, על מנת שיום אחד יהיה מוכן מולם בקרב על ההתנערות. אלא שבולבה הצעיר מתאהב בבתו של אציל פולני, מה שיוצר חיץ בינו לבין אביו. המוזיקה של פרנץ ווקסמן (חלון אחורי, שדרות סאנסט) הייתה מועמדת לפרס האוסקר.