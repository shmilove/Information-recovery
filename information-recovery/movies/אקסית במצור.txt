מיילו בויד (ג'רארד באטלר) הוא "צייד ראשים" חסר מזל שזוכה לקבל את ג'וב חלומותיו: לאתר את גרושתו שהרסה את חייו, העיתונאית ניקול הארלי (ג'ניפר אניסטון) שברחה לאחר ששלמה ערבות. מיילו מאושר שכן הוא בטוח שהמשימה שלפניו היא כסף קל, אבל כשניקול בורחת גם ממנו כדי שתוכל לחקור רמז בפרשיית רצח עליה היא כותבת, הוא מבין ששום דבר אף פעם לא ילך חלק בינו ובין ניקול. שני האקסים מנסים להערים זה על זה כל הזמן, עד שהם מבינים שחיי שניהם בסכנה וכעת עליהם לאחד כוחות אם ברצונם לשרוד. אם הם חשבו שהבטחתם לכבד ולאהוב זה את זה היתה בלתי אפשרית – הם מגלים כי להישאר בחיים הולכת להיות משימה קשה פי כמה.