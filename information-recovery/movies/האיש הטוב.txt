סרטו דובר האנגלית של הבמאי האיסלנדי העולה, קארי דאגור (Noi the Albino, Dark Horse). בריאן קוקס (המרוץ לצמרת של מקס פישר) מגלם בעלים של בר ניו יורקי, שמאושפז לרגל התקף לב חמישי. בבית החולים הוא פוגש הומלס צעיר, אותו מגלם פול דיינו (זה ייגמר בדם) שנמצא שם לאחר ניסיון התאבדות. הברמן לוקח את ההומלס תחת חסותו ומתחיל להכינו לקראת ירושת הבר, במידה והוא ימות. אחד הכללים הנלמדים הוא: בלי נשים! אבל אז נכנסת לתמונה דיילת שמפחדת מטיסות, ומשבשת את התוכניות. בתפקיד זה הצרפתייה איזילד לה בסקו (Backstage, Untouchable).