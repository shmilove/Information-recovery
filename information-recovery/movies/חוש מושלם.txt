רומן בין חוקרת מחלות לבין שף מקומי מתפתח בעוד אנשים בעולם סובלים ממחלה שפוגעת בחושים שלהם. סוזן היא אפידמיולוגית (חקר מחלות), שמנסה להתאושש מרומן שהסתיים לא טוב. במהלך העבודה שלה היא נתקלת בפציינט מעניין. נהג משאיות מגלזגו שסבל במהלך כל היום מהתפרצויות בכי פתאומיות ובלתי נשלטות. עכשיו אחרי שההתפרצויות נרגעו הוא איבד את חוש הריח שלו. סוזן מנסה לחקור את המקרה והיא מגלה שבמהלך 24 השעות האחרונות קרו 100 מקרים דומים ברחבי המדינה ושישנם מקרים דומים ברחבי העולם. במהלך הבדיקות והמחקר של התופעה היא מפתחת קשר עם שף של מסעדה מקומית. בעוד הקשר מתפתח, יותר ויותר אנשים בעולם סובלים מסימפטומים שמשפיעים על הרגשות שלהם ולאחר מכן על החושים שלהם. הסרט זכה בפרס הסרט הטוב ביותר בפסטיבל הסרטים באדינבורו.