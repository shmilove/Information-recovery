מרטין סקורסזהמנסהלחדור מעבר למעטה הזוהר של לאס וגאס, עיר שטופלה לא מעט השנה ("לעזוב את לאס וגאס") ולחשוף את עולם ההימורים על גיבוריו, מלחמות הכוח והרשת הסבוכה בה הוא פועל. העלילה מתרחשת בלאס וגאס של סוף שנות הששים ומתארת משולש אהבה בין מנהל קזינו, אהובתו (מעין זונה בלתי מושגת) וחברו הטוב ביותר. אגב כך, נחשפת המאפיה הפועלת מאחורי החיוכים המזוייפים של הדילרים ונשות החברה, ושולטת בענינים ביד רמה, כגוף מאורגן בעל חוקים פנימיים משלו. בסרטם המשותף השמיני, מפגינים סקורסזה ודה נירו פעם נוספת את תוצאותיה של עבודה מעולה בין במאי לשחקן שמצליחה לרתק אותנו במשך 3 שעות (לא כל-כך) תמימות של קולנוע לשמו - צילום מהמם וצבעוני, עריכה מרתקת ופסקול רוקיסטי שהוא עולם בפני עצמו, עולם נורא ונפלא, גדול יותר מזה האמיתי.