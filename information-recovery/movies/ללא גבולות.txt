אדי מורה (בראדלי קופר) הוא סופר צעיר ושאפתן הסובל באופן כרוני ממחסור יצירתי, אבל חייו משתנים במהרה כשחבר ותיק מכיר לו את NZT, תרופה מהפכנית שעוזרת לו לנצל את מלוא הפוטנציאל של המוח שלו. אדי מצליח להיזכר בכל מה שקרא, שמע או ראה אי פעם. הוא יכול ללמוד כל שפה תוך יום, להבין משוואות מסובכות ולהקסים את כל מי שהוא פוגש - כל עוד הוא ממשיך לקחת את התרופה הנסיונית. במהרה אדי לוקח בסערה את וול סטריט, כשהוא הופך השקעה מזערית למליונים. ההישגים שלו תופסים את עינו של איל הון ענק, קרל ואן לון (רוברט דה נירו), שמזמין אותו להיות חלק מהמיזוג הגדול ביותר בהיסטוריה של התאגידים. אבל כך הם גם שמים את אדי במרכז הבמה וחושפים אותו לאנשים שמוכנים לעשות הכל כדי להניח את הידיים שלהם על מלאי ה-NZT שלו. כשחייו בסכנה ותופעות הלוואי של התרופה נותנות את אותותיהן, אדי מתחמק ממעקב מפוקפק, גנגסטר אכזר וחקירה משטרתית אינטנסיבית בזמן שהוא מנצל את המלאי המתדלדל של תרופות כדי להערים על אויביו.