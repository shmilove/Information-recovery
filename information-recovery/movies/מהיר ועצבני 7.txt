בעקבות האירועים שהתרחשו בסרט הקודם בסדרה ולאחר שהביסו את אוון שואו וצוותו, דומיניק טורטו (וין דיזל) וצוותו מורשים לשוב לארצות הברית ולחיות את חייהם הרגילים מבלי להיות נרדפים על ידי רשויות החוק, אך אחיו הבכור של אוון, דקארד שואו (ג'ייסון סטיית'האם) מבקש לנקום את מותו של אחיו ורודף אחר דומיניק וצוותו. בעוד הגיבורים מנסים לחזור לחייהם הרגילים, לאחר שהם שומעים על מותו של האן (סונג קאנג), הם יוצאים להתעמת מול האדם שהרג את חברם.