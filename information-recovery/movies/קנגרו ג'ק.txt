קומדיית הרפתקאות של דיוויד מקנלי (חופשיות על הבר). שני חברים מברוקלין, צ'ארלי קרבון (ג'רי אוקונול, אמריקן גאי) ולואיס בוקר (אנת'וני אנדרסון, חטיפה לא מתוכננת), נאלצים להעביר כסף של המאפיה לאוסטרליה. כיאה לזוג תיירים אמריקנים טיפוסים, הם שמים את המעיל האדום של אחד מהם על קנגורו ומצלמים תמונות (למזכרת). רק כאשר הקנגורו מקפץ משם מבינים שני האידיוטים שהכסף נמצא במעיל, ועתה הם במרדף אחרי קנגורו פראי, ועוד בשטח שלו. עם כריסטופר ווקן (רומן על בטוח) ואסטלה וורן (כוכב הקופים).