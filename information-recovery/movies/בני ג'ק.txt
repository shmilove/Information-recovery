רודיארד קיפלינג, הסופר הנערץ שכתב את "ספר הג'ונגל", היה בשיא תהילתו כשפרצה מלחמת העולם הראשונה ב-1914. הוא גם היה פטריוט גדול ותמך במלחמה של האימפריה הבריטית מול גרמניה. כשבנו, ג'ק, נדחה על ידי ועדת הגיוס, הפעיל האב את קשריו כדי להכניס אותו לצבא. אשתו, לעומתו, קיבלה את הבשורה הזו במרירות שרק התעצמה, מן הסתם, כשג'ק נעדר. כך מוצא עצמו הסופר יקיר האומה בפרשת דרכים ערכית. בריאן קירק (Middletown) ביים עם דייויד הייג והשחקן הצעיר דניאל רדקליף, המוכר בעיקר בזכות הארי פוטר.