לאייבל וג'ונון נולדו שני ילדים, ג'וזף ואליזבת. ג'וזף נולד עם מחלה קשה והזדקק לתרומת מח עצם. מאחר ובני משפחתו לא נמצאו מתאימים להשתלה, החליטו אייבל וג'ונון להביא לעולם ילד נוסף במטרה להציל את חייו של בנם. אלא שהבן שנולד, הנרי, לא הצליח להציל את אחיו ומאז היום בו נפטר ג'וזף - מוטל על כתפיו עול גורלו האכזר. כדי לנסות ולהביא מעט נחמה למשפחה האבלה - מביאים אייבל וג'ונון ילד נוסף לעולם - איוון.מקץ שנים רבות, הילדים הפכו בוגרים; אליזבת היא מחזאית המתגוררת בפריס. הנרי, יזם עצמאי, נע בקביעות מהצלחה כלכלית לפשיטת רגל עסקית. איוון, האח הצעיר, חי חיים בורגניים שגרתיים עם אשתו סילביה ושני ילדיו הקטנים.ביום בהיר אחד אליזבת 'מפילה פצצה' על המשפחה. היא אינה מוכנה לנהל כל סוג של קשר עם אחיה הנרי. הפתעה נוספת מצפה למשפחה. ג'ונון מגלה שהיא חולה בלוקמיה. הדבר היחיד שיכול להציל אותה הוא תרומת מח עצם מאחד ילדיה. בהתאספות משפחתית נדירה במהלך חג המולד המתחים ומערכות היחסים הסבוכות בין בני המשפחה נחשפים. בארוחת הערב מתגלה גם התורם הפוטנציאלי לג'ונון, היחידי שהבדיקה המוקדמת מראה שמתאים להשתלה - מי אם לא, הנרי.