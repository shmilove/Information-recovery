כולם מבקשים לתפוס את ליזבת' סאלאנדר. טביעות אצבעותיה נמצאות על כלי הנשק שגרם למותם האכזרי של שני עתונאים הקשורים למערכת עתון מילניום. שני אלה עמדו לפרסם את האמת  הנובעת מממצאיהם אודות הסחר המיני בשבדיה. ליזבת', מומחית מחשבים מהשורה הראשונה, הידועה כבעלת התנהגות נקמנית ובלתי צפויה, הופכת להיות אויב הציבור, אך איש אינו יכול לאתר אותה. עורך העתון מילניום, מיקאל בלומקוויסט, מכיר את ליזבת' ואינו מאמין למה שנאמר עליה באמצעי התקשורת. כל מבוקשו הוא למצוא את הנערה הזו, שהופכת לתוקפנית ביותר בשעה שהיא מפוחדת, עוד לפני שתילחץ לפינה בידי רודפיה... מיקאל מתחיל בחקירה משלו ומצרף כמה מהעובדות יחד אלא שהוא נתקל בטיפוסים מפוקפקים וקשוחים. ביניהם ניתן למנות את "הענק הבלונדי", בריון מפחיד שאינו מסוגל לחוש בכאב. הוא ממשיך ומעמיק בחקירתו  עד שלפניו נחשפות כמה עובדות כואבות מעברה של ליזבת': בגיל שתיים עשרה היא אושפזה במוסד פסיכיאטרי והוכרזה כבלתי כשירה עד גיל שמונה עשרה. עכשו הוא מבין שהנערה אותה הוא רוצה למצוא היא תוצר של מערכת מושחתת ובלתי צודקת. יחד עם זאת ואולי משום שכך חייתה את שנות התבגרותה, היא אינה קורבן חסר אונים אלא מלאך נוקם. ליזבת' נוחתת על אלו שגרמו לה יסורים בחמת זעם מוצדקת, בעלת עוצמה עצומה ומפחידה עד לסיומו המופלא של התהליך הצרוב באש.