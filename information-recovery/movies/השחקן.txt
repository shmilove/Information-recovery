סרטו המופתי של רוברט אלטמן עוסק בהוליווד ובאנשיה. טים רובינס מגלם מפיק הוליוודי המאוים על ידי אלמוני, כנראה תסריטאי שנדחה בעבר, ואז נוקט בצעד אלים כלפי אותו חשוד. בהמשך, הוא מפתח רומן עם חברתו של אותו תסריטאי, מסתבך עם המשטרה וכמעט מאבד את משרתו לטובת איזה "ילד פלא" . במסגרת דרמת מתח מייצר אלטמן ביקורת נוקבת על התעשייה, ומגייס לצדו כמעט כל דמות הוליוודית שעברה ליד הסט, חלקן בתפקיד עצמן. עם וופי גולדברג והבמאי סידני פולאק.