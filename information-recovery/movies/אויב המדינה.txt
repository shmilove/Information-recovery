עדות לרציחתו של חבר קונגרס המפלילה גורמי ממשל זדוניים מגיעה לידיו של פרקליט וושינגטוני מצליח, מבלי שהוא אפילו מודע לכך. מרגע זה הוא חייו נהרסים וגורמים שונים מנסים לחסלו. הוא חובר לאיש ביון בדימוס, מומחה להאזנות סתר ( ג’ין הקמן בהצדעה לדמות אותה גילם לפני כ- 25 שנה ב"השיחה" של קופולה), כדי שיסייע בידו להימלט מרודפיו. טוני סקוט יצר סרט מרדף מסחרר ופרנואידי המשול לנסיעה במתקני הלונה-פארק. משחק משובח של הקמן וסמית.