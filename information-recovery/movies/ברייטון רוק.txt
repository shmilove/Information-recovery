רימייק לסרט הקלאסי משנת 1947, עפ"י ספרו של גרהם גרין (האדם השלישי). העלילה הועתקה משנות ה-40 לשנות ה-60, עת פינקי בראון מנהל ארגון פשע אלים בעיר ברייטון שלחוף הים. רוז היא מלצרית שהייתה עדה לאחד מחיסוליו של פינקי והוא חובר אליה כדי ללמוד מה היא יודעת וכדי לוודא שהיא לא "תשפוך את השעועית". סרט הביכורים של רואן ג'ופי עם סאם ריילי (קונטרול, Franklyn), אנדריאה רייזבורו (חופשייה ומאושרת), ג'ון הרט (קונטקט) והלן מירן (המלכה) בתפקיד בעלת המסבאה בה עובדת רוז. הבחינה הדתית-המוסרית שגרין עורך כאן והשאלות שהוא מעלה בדבר מהותו של החטא, קיומו של חופש הבחירה וקיומו של אלוהים, מעניקות לסרט הזה עומק ומעמד של קלאסיקה מודרנית.