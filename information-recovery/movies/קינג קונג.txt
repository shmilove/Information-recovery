הפלא השמיני חוזר אל המסך הגדול באדיבותו של פיטר ג'קסון, הבמאי זוכה האוסקר שביים את שלושת סרטי "שר הטבעות". מדובר בהפקת ענק חדשה המבוססת על הסרט הקלאסי משנת 1933. העלילה מתרחשת בתקופת השפל הכלכלי כאשר הקולנוע ההוליוודי היה בשיאו. במאי הוליוודי גורר שחקנית צעירה הרעבה ללחם וצוות טכני אל אי מסתורי לצלם סרט על הגורילה הגדולה ביותר בעולם, קינג קונג. הבמאי והצוות שלו לא יודעים שלא רק הגורילה עצומת הממדים באמת מתגוררת באי אלא גם שבט פרימיטיבי מסוכן ויצורים פרה היסטוריים ביניהם דינוזאורים וחרקי ענק. כאשר הצוות יצליח לנטרל את הגורילה עצומת הממדים הם יביאו אותה לניו-יורק אבל כמה זמן בני אנוש יכולים לשלוט על חיה בגודל של גורד שחקים?