לאחר שהביס פעמיים את יריבו אפולו קריד (קארל וותר'ס, אקשן ג'קסון), רוקי בלבואה (סילבסטר סטאלון, רמבו 3, שגם ביים את הסרט), נמצא בעמדה טובה בדירוג המתאגרפים, ומחליט לנוח זמן מה. הוא מבלה קצת יותר זמן עם אשתו (טליה שייר, רוקי), ואף מפתח ידידות מופלאה עם קריד, אויבו לשעבר. אולם כאשר הוא מובס על ידי הטירון קלאבר לאנג (מיסטר טי., צוות לעניין), הוא נשכח מעיני הציבור כמו הלחמניות של אתמול. רק חברו החדש קריד מנסה לשכנעו לארגן קרב חוזר. שיר הנושא המצליח "eye of the tiger", היה מועמד בזמנו לפרסי האוסקר, ה-Bafta וגלובוס הזהב.