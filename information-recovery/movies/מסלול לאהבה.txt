"מסלול לאהבה" היא קומדיה רומנטית המוכיחה כי בשלג יכולות לפרוץ להבות של אהבה.

גיבורת "מסלול לאהבה" היא קים (פליסיטי ג'ונס), טומבוי יפיפייה. קים היתה אומנם אלופת סקייטבורד לזמן קצר, אך כיום היא עובדת זוטרה ברשת המבורגרים. כאשר היא זוכה במשרה נחשקת של מארחת בבקתת נופש הסמוכה לאתר סקי באוסטריה, היא מחליטה לקפוץ על ההזדמנות ולפתוח דף חדש בחייה.

למרות שהרושם הראשוני שלה מן האנשים העשירים והבחורות הסנוביות שבסביבתה החדשה הוא שלילי, היא לומדת עם הזמן להכירם לעומק ולפתח עימם קשרי ידידות. בדרך, היא אף הופכת לגולשת סנובורד מחוננת, וזוכה בהערכתם של גולשים ותיקים ממנה.
בעידודם של חבריה החדשים היא נרשמת לתחרות סנובורד שנתית בה ניתן למנצח פרס כספי גדול.

התחרות הקרבה, כמו גם סיפור אהבה שנרקם בינה לבין בחור עשיר ומאורס (אד אסטוויק), מעוררים אצל קים מחדש את משקעי העבר. האם היא תצליח לזכות גם באליפות וגם ביקיר לבה?

"מסלול לאהבה" מציגה בתפקידים הראשיים את פליסטי ג'ונס ואת אד אסטוויק, מן השחקנים הצעירים הלוהטים באי הבריטי, אך גם כמה שמות ותיקים, ובראשם ביל נייהי וברוק שילדס האגדית.