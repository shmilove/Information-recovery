דרמת מתח מצוינת שמתרחשת באזורי הספר של הרי האוזארק, במערב התיכון (מיזורי וארקנסו). רי דולי בת ה-17 עומדת להתבגר מוקדם מאוד לנוכח הצרות שאביה הנעדר עושה למשפחתה. כשהשריף מודיע לה שאביה שם את ביתם כערבות לחזרתו למשפט שלו, ושאם לא יחזור יצטרכו להתפנות מהבית, יוצאת הנערה למצוא את האב המעורב בייצור של קריסטל-מת' ובסחר בסמים. כל הקרובים העבריינים שלה מזהירים אותה לא להתערב בעניינים לא לה, אבל היא לא מוכנה להשלים עם הגורל שהאב הפושע מנסה להכתיב למשפחה.הסרט זכה בפרס הגדול בפסטיבל סאנדאנס.