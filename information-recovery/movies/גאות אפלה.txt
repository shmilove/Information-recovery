הבמאי של "בלו קראש", ג'ון סטוקוול חוזר לים ולוקח איתו את האלי ברי (גוטיקה, מונסטר בול). ברי מגלמת את דמותה של קייט, "לוחשת לכרישים" אמיצה העוברת טראומה שבגללה היא לא מסוגלת לחזור לסיורים שהיא נותנת לתיירים המעוניינים לחזות בכרישים אימתניים מקרוב. אבל המצב הכלכלי מידרדר, החובות גדלים והבנק מאיים להחרים לה את היאכטה. האקס שלה דוחק בה לחזור לעניינים עם איש עסקים מיליונר אשר רוצה לראות אותה שוחה במים מסוכנים. אולי זה יהיה שווה את הכסף, ואולי לא.