"אישה טובה" הוא סיפור שערורייתי-קומי, המבוסס על המחזה של אוסקר ויילד "מניפתה של ליידי וינדרמיר", ומתרחש בניו יורק ובחוף אמלפי בשנות השלושים. הגב' ארליין היא אישה נועזת וידועה, שנאמר עליה כי היא מארחת גברים נשואים ועשירים. היא מותירה את בעיותיה ואת חובותיה בניו יורק, ומפליגה לחוף אמלפי כדי לפגוש את מג ורוברט וינדרמיר, מהזוגות הבולטים בחברה הגבוהה של שנות השלושים. השמועות מתחילות לרוץ כשרוברט וינדרמיר נראה בחברתה של הגב' ארלין, וגם נודע כי הוא רשם לה המחאות על סכומים מכובדים. בינתיים, לורד דרלינגטון, המאוהב במג, שומע על כך, חושב את הגרוע מכל, ומחליט שלא ייתן לאהובתו לחיות בשקר. הוא מספר על כך למג, וגורם לה כאב וצער רב, ומביא את נישואיהם של רוברט ומג לסף פירוק. אין הוא יודע כי רוברט למעשה מנסה למנוע מהגב' ארלין לספר למג סוד אפל. הרבה תככים, מזימות, ומצבים מוזרים מקדמים את העלילה, שהופכת לסיפור מרתק של פיתוי, בגידה, ובסופו של דבר, נאמנות מפתיעה.