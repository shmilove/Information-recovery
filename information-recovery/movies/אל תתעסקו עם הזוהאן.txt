לזוהן (אדם סנדלר, "זמר החתונות", "צ'אק ולארי"), סוכן המוסד הטוב ביותר בישראל, נמאס מהמלחמות בישראל והוא רק חולם על להתחיל חיים חדשים כמעצב שיער בארה"ב. בעודו נלחם שוב פעם ביריבו המושבע הפנטום (ג'ון טורטורו, "סדנה לעצבים"), מחליט זוהן לביים את מותו, ובכך בזמן שכל העולם חושב שהפנטום הביס את הזוהן, הוא מספיק לברוח לארה"ב. בארה"ב מנסה זוהן להתקבל לעבוד בסלון עיצוב השיער בו חלם לעבוד אך במקום, הוא פוגש את אורי (עידו מוסרי), בחור ישראלי שמתחבר לזוהן ומציע לו לנסות להתקבל לעבודה במספרה מקומית המנוהלת ע"י בחורה פלשתינאית (עמנואל שריקי, "הפמליה").