הבמאי הארגנטינאי העולה, דניאל בורמן (לה פמילייה) ממשיך להגות במשפחה ותלאותיה, באמצעות זוג נשוי באושר לכאורה, שילדיו יוצאים סופית מהבית. ליאונרדו הוא סופר-מחזאי בעל שם ומרתה היא אשתו התומכת, עקרת בית עם אספירציות אינטלקטואליות שחיי הנישואין לא אפשרו לה לפרוח. כשבתם הצעירה עוזבת את בואנוס איירס, בקעים מתחילים להופיע בקשר האידילי שלהם. מרתה פונה לאוניברסיטה וליאונרדו לעולמות הפנטזיה שלו. הם יגיעו עד ים המלח.