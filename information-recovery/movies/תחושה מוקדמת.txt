לליסה הנסון (סנדרה בולוק, "הרשת", "התרסקות") יש בית מושלם, שתי ילדות מושלמות ובמיוחד בעל מושלם - עד היום שבו מבשרים לה שהוא מת בתאונת דרכים. בשבילה, אלו החדשות הנוראות ביותר שיכולות להיות. אולם, כשהיא מתעוררת בוקר למחרת, היא מגלה שהוא שלם, בריא ובעיקר חי. האם היא דמיינה הכל? בתחילה, היא בטוחה שזה היה רק סיוט, אבל אז הוא חוזר על עצמו: בחלק מהבקרים, היא מתעוררת אל החיים המושלמים שלה, ובבקרים אחרים - למציאות בה היא אלמנה. התחושה המוקדמת הזאת פותחת סדרה של אירועי מוזרים ומטלטלים. נחושה להציל את משפחתה, היא יוצאת במרוץ נגד הזמן.