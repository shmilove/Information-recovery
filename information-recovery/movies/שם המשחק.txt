חבר הקונגרס, סטיבן קולינס (בן אפלק) הוא שאפתן שאינו יוצא מכליו בקלות והוא העתיד של מפלגתו. רוחשים לו כבוד והוא משמש כיו"ר הועידה המפקחת על הוצאות בתחום ביטחון. כולם תולים בו את תקוותיהם ומאמינים שהוא יהפוך למנהיג בקנה מידה לאומי. עד שהעוזרת היפה שלו נרצחת בנסיבות טרגיות וסודות כמוסים מתחילים להתגלות. למק'אפרי יש את המזל המפוקפק להיות חבר ותיק של קולינס ולעבוד תחתיה של עורכת קשוחה, קמרון לין (הלן מירן), שמינתה אותו לכסות את הסיפור. כשהוא והכתבת הטירונית שצירפו אליו, דלה פריי (רייצ'ל אדאמס) מנסים לחשוף את זהות הרוצח, מק'אפרי עולה על סיפור טיוח שמאיים לזעזע את יסודות הכוח של האומה. בעיר בה חיים פוליטיקאים עשירים לצד אנשים שפרנסתם היא מניעת פרסום ביקורת שלילית על אנשים בעמדות מפתח - הוא מגלה שכשביליוני דולרים מונחים על כף המאזניים יושרם של כולם מוטל בספק.