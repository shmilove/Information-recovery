אלן דלון (הסמוראי) וצ'ארלס ברונסון (משאלת מוות), ראש בראש במותחן פשע אלגנטי. דלון מגלם את דמותו של רופא צרפתי שחוזר מהמערכה באלג'יריה, יחד עם שכיר חרב, אותו מגלם ברונסון. השניים נפרדים בנמל במרסיי, אך מוצאים עצמם משתפים פעולה, כששכיר החרב מעוניין לפרוץ לכספת של חברה בה עובד הדוקטור הטוב. הרופא מצידו עסוק דווקא בניסיון לפצח את הקוד של הכספת על מנת להחזיר כסף שנלקח ממנה לא בכוונה. למרות המטרות המנוגדות, נראה שהשניים יצטרכו לשים מבטחם האחד בשני.