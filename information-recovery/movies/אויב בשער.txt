על רקע הקרב על סטלינגרד, מתעמתים שני צלפים מיתולוגיים, האחד חייל רוסי צעיר, השני קצין נאצי. הרוסי הופך לגיבור לאומי בעידודו של הקומיסר, המנצל את כוח המשיכה שלו כדי להפוך אותו לחלק מהתעמולה הסובייטית. גם הקומיסר וגם הצלף מתאהבים באותה נערה חיילת. בוב הוסקינס בתפקיד משנה מגלם את ניקיטה חרושצ’וב. אפוס סוער, מלא דם ויריות של הבמאי הצרפתי ז’אן ז’אק אנו ("שם הורד"), המנסה לעשות לקרב על סטלינגרד את מה שג’יימס קמרון עשה לטיטניק.