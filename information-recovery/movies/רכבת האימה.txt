אלנה היא סטודנטית אמריקאית החולמת להפוך לרופאה. כמו כן, היא גם חברה בנבחרת היאבקות המייצגת את בית ספרה בתחרות המתרחשת במזרח אירופה. טוד, החבר של אלנה, הוא המתאבק המוביל של אותה קבוצת היאבקות. לאחר ניצחון במשחק שמתרחש בבולגריה, אלנה, טוד ושאר חברי הנבחרת יוצאים לחגיגה לילית עד שחר. בבוקר, בעודם חוזרים לבית המלון, הם מגלים שהם איחרו את הרכבת לאודסה. אישה מסתורית מציעה להם אלטרנטיבה, לעלות על הרכבת הפרטית שלה לשם. במהרה מתברר לחברי הנבחרת שהדברים אינם מתנהלים כשורה ברכבת, ושהטיול שלהם באירופה לא הולך להיות כפי שהם ציפו.