אפוס רב משתתפים ועלילות, בבימויו של אוטו פרמינגר, על פי ספרו של ליאון יוריס, על ימיה הראשונים של מדינת ישראל. פול ניומן הוא ארי בן-כנען, לוחם עשוי ללא חת, ואווה מארי סיינט היא האשה שאיתו, לפחות חלק מהזמן. הסיפור מתחיל באוניית מעפילים, שנתקלת בהתנגדות הבריטים לכך שתעגון בחופי הארץ, וממשיך בהכרזת העצמאות ובעקבותיה – המלחמה. דם, דמעות, אהבה והקרבה חברו יחדיו בסיפור ארוך, מלודרמתי ואפקטיבי.