בילאל, נער כורדי בן 17 אשר עוזב את עיר הולדתו. הוא יוצא לבדו למסע באירופה כדי לפגוש שוב את אהבת חייו שהיגרה עם הוריה לאנגליה. בילאל מגיע לחוף בצפון צרפת, ממנו נשקפת אנגליה, וכל מה שמפריד בינו לבין אהובתו היא תעלת לה מאנש. הנער, נחוש בדעתו, מחליט לצלוח את התעלה ומתחיל להתאמן בשחייה למרחקים בבריכה הציבורית. שם הוא פוגש את מדריך השחייה סימון (וינסנט לנדון) בפניו הוא חושף את תוכניתו. סימון מאמץ את בילאל אל ליבו, לוקח אותו לביתו ומשמש לו תחליף לאב. בילאל מצידו, מבלי אפילו לדעת, עוזר לסימון לעבור את אחת התקופות הקשות בחייו ולהתמודד עם הפרידה מאשתו ואהבתו הגדולה. עד מהירה מתפתח בין שני הגברים קשר חזק, מיוחד במינו ואנושי מאוד המתגבר על מכשולי השפה ומביא כל אחד מהם להתבונן על חייו מחדש בעיניים אופטימיות יותר.