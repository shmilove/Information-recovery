"הרוקר" מספר את סיפורו של מוזיקאי כושל המקבל הזדמנות שנייה לתהילה. רוברט "פיש" פישמן הוא מתופף רוק מסור להפליא ורב תשוקה לעבודתו, המנגן בלהקת המטאל משנות ה-80 "Vesuvius" וחי את חיי הרוקנ'רול עד שהוא מוצא את עצמו מפוטר מהלהקה. 20 שנה לאחר שפנטזיות כוכב הרוק שלו נהרסו, בדיוק כשפיש וויתר על כל תקווה אפשרית, הוא שומע שלהקת הרוק בתיכון של אחיינו - ".A.D.D" שמם - מחפשים מתופף חדש. למרות שהם לא נלהבים לקבלו ללהקה, הם מצרפים אותו ונותנים לו הזדמנות לדרוש חזרה את מעמד אל הרוק שהוא תמיד חשב שמגיע לו, כשבדרך הוא לוקח את הלהקה הצעירה למסע שלא ישכחו.פיטר קטנאו ("לאקי ברייק") ביים. וואלאס וולודרסקי ("שיגעון של בנות") ומאיה פורבס ("נישואים פתוחים") כתבו את התסריט.