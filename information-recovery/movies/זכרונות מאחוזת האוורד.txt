משאלתה האחרונה של רות ווילקוקס תשנה לתמיד את היחסים בין משפחת ווילקוקס האריסטוקרטית והאחיות שלגל הבורגניות - מרגרט (אמה תומפסון אשר קיבלה אוסקר על תפקידה) והלן (הלנה בונהם קרטר), כאשר רות מורישה את אחוזת האוורד למרגרט. בעלה (האלמן כעת) של רות, הנרי (אנתוני הופקינס), פועל מתוך "טובת המשפחה" ורוצה לטרפד את מהלך הירושה. אך כאשר הוא מתאהב במרגרט, עליו להתמודד עם התנהגותו הדו-פרצופית.