גוסט דוג הוא סמוראי אפרו-אמריקני. זאב בודד שחי על גג של בניין נטוש ומטפל ביוני הדואר האהובות עליו. באמצעותן הוא גם משגר את המסרים לאדונו. גוסט דוג, החי על פי חוקי הסמוראים העתיקים, מגיח בשקט משום מקום כדי לחסל את יריביו. נע בזריזות ברחובות הכרך, בלתי מורגש כמעט, חומק לו כמו צל לתוך הלילה ונעלם. הוא םועל בשרותיו של המאסטר היחיד שלו. לואי, מאפיונר שהציל לפני שנים רבות את חייו, ומאז רואה את עצמו גוסט דוג כנושא כליו ומשרתו. יום אחד נאלץ גוסט דוג להתמודד עם אינטרס מנוגד - מצד אחד הנסיון לשרוד ומצד שני לדאוג שאיש לא יפגע באדונו - הקוד הוא פשוט: על הסמוראי להקריב את חייו בעבור אדונו... סרטו המדהים של הגאון ג'ים ג'רמוש ("איש מת", "פרחים שבורים") עם פורסט וויטאקר ("משחק הדמעות") וצילומים מדהימים של רובי מולר ("פריז טקסס").