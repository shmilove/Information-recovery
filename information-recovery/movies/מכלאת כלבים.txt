הבמאי של סרט האימה המוצלח, Sheitan – קים שאפירון, חוצה את האוקיינוס לאמריקה, כדי לביים סרט כלא איכותי, על שלושה נערים שמגיעים למתקן לכליאת עבריינים צעירים. בוץ' חמום המוח, דייוויס השרמנטי החרמן ואנג'ל השקט, נוחתים בבית הסוהר הממוקם במונטנה, ונאלצים להתמודד עם האלימות השוררת במקום. שאפירון עשה שימוש נרחב בשחקנים לא מקצועיים – בעצמם אסירים לשעבר או כאלה שכבר הספיקו לחזור לכלא – מה שמן הסתם מדגיש את המימד הריאליסטי האותנטי.