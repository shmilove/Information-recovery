זמנים קשים פוקדים את הארי פוטר. סיוטי לילה מטרידים את מנוחתו וגורמים לצלקת על מצחו לצרוב יותר מתמיד. הארי (דניאל רדקליף) יותר משמח להימלט מהחלומות הרעים אל אליפות העולם בקווידיץ' יחד עם חבריו רון (רופרט גרינט) והרמיוני (אמה ווטסון). אך אות מבשר רעות מדליק את השמיים של מחנה הקווידיץ' - הסימן האפל של לורד וולדמורט. את המחנה תוקפים אוכלי המוות, תומכיו של וולדמורט, שלא העזו להיחשף בציבור מאז הופעתו האחרונה של וולדמורט (רייף פיינס), לפני 13 שנה - הלילה בו נרצחו הוריו של הארי. הארי רוצה מאוד לשוב לכתלים הבטוחים של הוגוורטס, בית הספר לכישוף וקוסמות, שם פרופסור דאמבלדור (מייקל גמבון) יכול להגן עליו. אבל השנה הדברים קורים קצת אחרת.