ויקטור מנסיני (סאם רוקוול, "גרין מייל"), הוא סטודנט-לרפואה לשעבר, אשר המציא מזימת הונאה מקורית על-מנת לשלם עבור טיפוליה של אימו חולת האלצהיימר: הוא נוהג להעמיד-פנים כי הוא נחנק ממזון במסעדות יוקרתיות. כך, בשעת התקף החנק, הוא בוחר את קורבנו התורן אשר "יציל" אותו מידי המוות, ונכנס תחת חסותו על-מנת שיתמוך בו כלכלית בעודו נאבק להחלים מה"טראומה". כאשר אינו נחנק מפיסות מזון, ויקטור נוהג ללכת למפגשים למכורים לסקס אנונימיים, מבקר את אימו החולה בבית-החולים לחולי-נפש ומבלה את ימיו בעבודתו כדמות היסטורית באתר המדמה את אמריקה הקולוניאלית בשנת 1763.