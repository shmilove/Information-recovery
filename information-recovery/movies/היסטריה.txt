"היסטריה" היא קומדיה תקופתית העוסקת בנושא מסקרן במיוחד - המצאת הוויברטור. לפי הסרט, מכשיר חשמלי הומצא למעשה לראשונה בלונדון של שלהי המאה ה-19. הדבר קרה בשעה שצמד רופאים (יו דנסי וג'ונתן פרייס) השתעשעו בפיתוח מכשירים אלקטרוניים שונים כדי לטפל בנשים נוירוטיות לכאורה ולרפא את "ההיסטריה" שלהן. בתוך זה, פורחת אהבה בין הרופא הצעיר ואחת מן המטופלות הללו (מגי ג'ינלהול). השתלשלות העניינים הזו מלמדת אותנו על הקודים החברתיים של התקופה, על היחס שהיה נהוג בזמנה לסקס וגם על הסיפור המשעשע וככל הנראה המדויק למדי על המצאת המכשיר שעורר רעש בזמנו ועדיין מאריך חיים.