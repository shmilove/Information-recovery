סרטם הראשון של האחים כהן שאוב מהקלסיקה של הסרט האפל משנות הארבעים.המהווה פרודיה על ספרי ג’יימס מ. קיין והסרטים שנעשו על פיו ("הדוור מצלצל פעמיים").אשתו של בעל מסבאה, גס רוח ושתלטן, מנהלת רומן עם מוזג העובד במסבאה. הבעל חושד, שוכר בלש פרטי, זה מצלם את הזוג בשעת המעשה. הבעל מבקש מהבלש לרצוח את השניים. לבלש יש רעיונות משלו, איך לקבל את הכסף עבור הרצח מבלי ללכלך את ידיו בדם. התוצאה היא סיבוך מוחלט כשכולם טועים בזיהוי ונופלים בפח. פרודיה פרועה ושנונה על "פילם-נואר".