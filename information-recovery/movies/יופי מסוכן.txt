סנדי בר בהפקה בינלאומית גדולה שזכתה לשבחים רבים. סנדי מגלמת את גרסיה הידועה ביופייה המסוכן - יופי שאף הים התאהב בו. הוריה של גרסיה אבדו בים בתאונה כשהייתה פעוטה, אך היא עצמה ניצלה. סבתה גידלה אותה, וגרסיה גדלה והפכה לצעירה מדהימה ביופייה. מהר מאוד שני אחים מתאהבים בה, בנחמין וסבסטיאן. אחד האחים טובע בנסיבות מסתוריות, אנשי הכפר, בהנהגתו של טומסו, חושבים שגרסיה מקוללת. האח השני לא מאמין בקללה, והאהבה בינו ובין גרסיה מעמיקה. אך סבסטיאן נקרע בין שתי נשים, כי אמו שחוששת לחייו אוסרת עליו להינשא לגרסיה. יופי מסוכן הינו דרמה יצרית היוצרת עולם מרתק המשלב את נס האהבה, בחירת הלב ומציאת הגורל.