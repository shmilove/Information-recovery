פרנק מילר נעשה שם מוכר בכל בית בעקבות העיבודים הקולנועיים לשניים מספרי הקומיקס שיצר ? "עיר החטאים" ו"300". עתה, מילר מתיישב בכסא הבמאי ומעבד ספר קומיקס אחר, הפעם של המאסטר וויל אייזנר, שיצר בשנות ה-40 את The Spirit, מגיבורי העל הוותיקים והמפורסמים בארצות הברית. The Spirit הוא דני קולט, שוטר צעיר שנהרג בעת מילוי תפקידו אך הוחזר לחיים באופן מסתורי, ועם כוחות על. הוא נשבע להילחם בפושעי עירו, סנטרל סיטי, ובראשם "אוקטופוס".