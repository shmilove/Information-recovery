כל בני משפחת בלייה הם חירשים, מלבד פאולה בת השש עשרה, אשר מתפקדת כמתווכת ומתרגמת להוריה ואחיה הצעיר, ומהווה עזר רב עבורם בחיי היום יום: החל מעניינים פורמליים הקשורים לחווה המשפחתית, ועד לביקורים עם הוריה אצל הרופא. יום אחד מחליטה פאולה להצטרף למקהלת בית הספר, שם היא מגלה כי יש לה כישרון שירה בלתי רגיל. המורה שלה מפציר בה לגשת לאודישנים לבית הספר למוסיקה הנחשב ביותר בצרפת, אלא שאותו בית ספר נמצא בפריז, ומעבר אליו יאלץ אותה לעזוב את הכפר ואת משפחתה.