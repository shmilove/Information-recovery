עיבוד נוסף (אחרי סדרת טלוויזיה צרפתית מצליחה) לספרו של יוג'ין לה רואה, במרכזו דמותו של ז'אקו לה-קרוקנט. סיפור חייו של הילד שגדל להיות מנהיג מרד איכרים נגד מנצליהם, בתקופה הפוסט-נאפוליונית בצרפת, כששרביט השלטון קפץ מיד ליד ואי-ודאות ואנרכיה שלטו במדינה. טראומת ילדות מובילה את הנער הצעיר לעמוד מול הרוזן דה-נאנסאק, שהטיל משטר של טרור במחוז שהיה תחת שליטתו. סרטו של לורן בוטונה, שגם הלחין את המוזיקה, עם שובר הלבבות גאספאר אוליאל (שנים של אירוסין) ומארי ז'וזה קרוז (אל תגלה). דרמה היסטורית טבולה באקשן ואירוטיקה, מצולמת בכישרון.