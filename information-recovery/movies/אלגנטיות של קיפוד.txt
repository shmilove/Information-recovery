פאלומה בת ה 11 היא ילדה אאוטסיידרית שצמודה ללא הפסקה למצלמת הוידאו שלה ומתכננת בסוד לשים קץ לחייה ביום הולדתה ה 12. עד אז היא עסוקה בתיעוד תמידי ולעג לכל הנעשה סביב חייה הבורגניים של משפחתה העשירה בפריז, אביה השר, אמה המכורה לטיפול פסיכולוגי ואחותה הסטודנטית הטיפשה. רק עם רנה, שוערת הבניין החבויה בעולמה, ועם קאקורו, הדייר היפני החדש המצליח להיכנס אל ליבה, מצליחה פאלומה למצוא שפה משותפת. השלושה ייצרו מערכת יחסים מיוחדת ועדינה בין שלושת הקומות בבניין וכל אחד מהם ימצא את הדרך להשיל קצת מהקוצים העוטפים אותו.