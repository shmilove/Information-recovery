בשנה שעברה הסטנדאפיסט הטוב בעולם הוציא את המופע החדש שלו, Hilarious, כסרט קולנוע (דבר שלא קרה מאז שמרטין לורנס ניסה לעשות את זה בשנת 2000). הוא הוקרן בסאנדנס, ובכמה הקרנות מוגבלות מאוד ברחבי ארה"ב לפני שהוזרם חופשית באינטרנט (לתושבי ארה"ב בלבד. נבלות) ולבסוף הוקרן בקומדי סנטרל ויצא היום בדיסק רגיל ו DVD. כמו השעות הקודמות שלו, Shameless ו Chewed Up, זה הסטנד אפ הכי מבריק שלו עד היום. אין לי מושג איך הוא עושה את זה. איך אפשר לזרוק כל שנה את כל החומרים הקודמים שלך ולבנות שעה ומשהו חדשה לגמרי (ובמקביל לכתוב, לערוך ולביים סדרה) שהיא אפילו יותר מוצלחת מהמופע האחרון שלך. שעה של סטנד אפ זה המון. יש קומיקאים מעולים שרצו עם אותה השעה רוב הקריירה ולואי מעיז לזרוק אותן לפח כל שנה ועוד לצאת מנצח.