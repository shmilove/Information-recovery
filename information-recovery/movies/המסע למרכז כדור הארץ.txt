הסרט הופק בשנת 1959, בעקבות הצלחות קודמות של סרטי ז'ול ורן. הוא דומה לספר בכך שהוא מתאר את מסע לבטן האדמה. אך התסריט הוא בהתאם למקובל בעולם הקולנוע: על רקע סיפור בלשי ועלילות אהבה. תחילת הסרט היא באדינבורו, בכנס מדעי בו מקבל גיבור הספר, פרופ' אוטו לידנברוק בגילומו של השחקן ג'יימס מאסון (James Mason), מתנה, סלע לבה ובה מגילה המתארת מסע לבטן האדמה שנערך 300 שנה קודם על ידי המדען ארנה סאקנוסם. את המתנה מצא סטודנט מאוהב, בן ביתו, אלק מקאבן, השחקן פאט בונ?ה. הם יוצאים לאיסלנד ופוגשים באשתו של פרופ' גואטבורג, השחקנית ארלאן דאל (Arlene Dahl), אשר עימו התייעץ פרופ' לידנברוק על טיבה של המגילה. פרופ' גואטבורג רצה לצאת לבדו למסע לבטן האדמה והורעל. אלמנתו מחליטה לצאת למסע עם פרופ' לידנברוק. עוד מצטרפים למסע, מורה דרך איסלנדי יחד עם הברוז שלו. בבטן האדמה מתגלה הרוצח, נסיך לבית ארנה סאקנוסם, מחבר המגילה, הסבור כי לו זכות הבכורה בנסיעה. הוא עומד לדין באשמת רצח בפני מושבעים בבטן האדמה ומוצא את מותו בנפילה ללבה רותחת. בסרט תמונות מרהיבות של יער פטריות הענק, מרדף של לטאות קדמוניות וההפתעה: בבטן האדמה מתגלים שרידי העיר אטלנטיס (לא באוקיינוס האטלנטי). הם מתיישבים על מזבח עתיק מאבן, שנמצא במרכז העיר, מחוללים פיצוץ, נישאים על המזבח מעל גל לבה העולה מלוע הר הגעש סטרומבולי ונוחתים בים התיכון. דייגים איטלקים אוספים את הגיבורים והם חוזרים לאדינבורו וזוכים שם לכבוד,לקבלת פנים ולשתי חופות.