כמו "החיים יפים", גם "רכבת החיים" מנסה לבחון את טרגדיית השואה מבעד לאפיונים קומיים. סרטו של ראדו מיכאליאנו, במאי יהודי-רומני העובד בצרפת נעשה במקביל לסרטו המצליח של בניני. השנה היא 1941. הנאצים מתקרבים והיהודים מנסים למצוא דרך להימלט מציפורניהם. דווקא שלמה, שוטה הכפר, עולה על הפתרון המושלם: תושבי השטעטל ירכשו קרונות וקטר, חלקם ישחקו את היהודים, חלק אחר את הגרמנים, ורכבת הרפאים תוליך אותם מסכנת השמדה במרכז אירופה אל בטחון אישי בארץ ישראל. בדרך הם יחוו הרפתקאות שונות ומשונות, השחקנים שיגלמו את דמויות הקלגסים יתחילו לקחת את תפקידם ברצינות, חלק מהיהודים יתפסו ע"י תורות קומוניסטיות, והשאלה היא האם אחרי סדרת התפניות העלילתיות שיהיה עליהם עוד לעבור, יגיעו כולם מאוחדים ובשלים ליעדם...