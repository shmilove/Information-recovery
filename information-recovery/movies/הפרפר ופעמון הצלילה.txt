זוכה פרס הבמאי הטוב ביותר ? פסטיבל קאן 2007.עד גיל 43, ג'יין דומיניק באובי, העורך הראשי הכריזמטי והמצליח של מגזין "אל" הצרפתי הוגדר תמיד על פי תשוקתו העזה לחיים. בדצמבר 1995 חטף באובי שבץ לב קשה אשר פגע בגזע המוח שלו. הוא שוקע בתרדמה ומתעורר לאחר 20 ימים כדי לגלות שהוא לקה במחלה נדירה בה הוא ער מבחינה מנטאלית אך משותק לחלוטין. באובי מסרב להשלים עם רוע הגזירה והוא נחוש בדעתו לברוח מן השיתוק של "פעמון הצלילה" שלו ולשחרר לחופשי את "פרפרי" דמיונו וחלומותיו. בעזרת האחיות המטפלות בו ובתמיכת אם ילדיו המסורה מצליח באובי ליצור תקשורת ייחודית בינו ובין העולם ע"י תנודות ומצמוצים של עינו השמאלית. אלו משמשות עבורו כקוד המייצג את אותיות האלף בית. לאט לאט ובדקדקנות זהירה ? מילים, משפטים ופסקאות נאגדים יחדיו כולם וחושפים את סיפור חייו המרגש והנוגע ללב של איש מלא אופטימיות שלא הסכים לוותר. סיפורו התפרסם בספר, שהפך לרב מכר ברחבי העולם. הבמאי והאמן ג'וליאן שנאבל, הזכור מסרט המופת "אחרי שהלילה יורד" שב ומספר את קורותיו של איש אמיתי, וגם כאן הוא בוחר לעשות זאת בדרך פיוטית, מרגשת ויפהפייה.