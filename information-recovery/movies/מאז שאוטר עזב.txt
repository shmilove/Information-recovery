סרט קטן וצובט לב העוקב אחר שלוש נשים: סבתא, בתה ונכדתה החיות בגרוזיה. חייהן ופרנסתן תלויים באוטר, אחיה של הבת ורופא מובטל שעבר לצרפת בנסיון לבנות לעצמו חיים חדשים. הריגוש העקרי בחיי הנשים מגיע מהמכתבים הנשלחים אליהן מאוטר. כאשר אוטר מת בפתאומיות, מנסות הבת והנכדה להסתיר זאת מהסבתא, באמצעות שקר שעתיד לשנות את חייהן לנצח. פורטרט רגיש ואוהב אודות נשים, ומשחק מדהים של הגיבורות הראשיות יגרום גם לקשוח שבצופים להזיל דמעה.