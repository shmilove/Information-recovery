"בר מזל" היא דרמה רומנטית בכיכובו של זאק אפרון המבוססת על ספרו של ניקולס ספארקס - מי שרבי המכר שלו כבר היו בסיס לשלל להיטים רומנטיים, ובהם "היומן", "סיפור אהבה בלתי נשכח", "ג'ון היקר", "The Last Song" וגם "מכתב בבקבוק" ו"לילות ברודנטה".

"בר מזל" מציג את סיפורו של נחת לשעבר הנוסע לצפון קרוליינה מיד לאחר שחרורו מן השירות בעירק. הוא עושה זאת כדי לחפש אשה מסתורית, שלפי אמונתו היתה קמע המזל שלו במהלך המלחמה.

זאק אפרון, המככב בסרט, פרץ תחילה בסדרת הסרטים "היי סקול מיוזיקל". לאחר מכן כיכב גם ב"שוב בן 17", "היירספריי", "סילבסטר בניו יורק" וסרטים נוספים, וגם דיבב ב"הלורקס". ב"בר מזל" הוא עושה למעשה את תפקידו הדרמטי הגדול ביותר עד כה.

טיילור שילינג המככבת בצדו היתה מפורסמת הרבה פחות בעת הצילומים. היא כמעט ולא הופיעה קודם לכן בקולנוע, והיתה מוכרת בעיקר כאחת השחקניות הראשיות בדרמת בית החולים הטלוויזיונית "Mercy".

את "בר מזל" ביים האוסטרלי סקוט היקס, שהיה בעבר מועמד לשני אוסקרים על "ניצוצות" (1996) - בקטגוריות הבימוי והתסריט.