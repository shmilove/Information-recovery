לאחר שבנו בן ה-9 של ג'ון קיו מתעלף באמצע משחק בייסבול, מתגלה שהוא זקוק בדחיפות להשתלת לב. מחיר הניתוח הוא 200 אלף דולר, אך מאחר והביטוח הרפואי אינו מכסה את התשלום והסכום הנדרש איננו, מסרב בית החולים להכניס את הילד לרשימת הממתינים להשתלה. כשג'ון מבין שחיי בנו מתקרבים לקיצם ואין סיכוי לעזרה מבית החולים, הוא משתלט על מחלקת טיפול נמרץ בבית החולים, לוקח בני ערובה ומתחיל לנהל מו"מ כדי שבנו יוכל לעבור את ההשתלה המיוחלת.