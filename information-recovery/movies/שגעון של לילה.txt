קומדיה סוריאליסטית שחורה, שבמרכזה עומד פול האקט, איש מחשבים צעיר ותמים היושב בבית הקפה וקורא את "חוג הסרטן" של הנרי מילר. הוא פוגש שם נערה יפה שמסחררת את ראשו, ומכאן מתחיל מסע ארוך אל תוך הלילה של מנהטן הסהרורית. כל אחת מהדמויות הליליות והמוזרות שניקרות בדרכו, מביאה עליו אסון חדש, עד שהוא מסכים להפוך לפסל כדי להציל את חייו. זהו סרטו הלא ריאליסטי ביותר של סקורסיזה, שנקט בפעם היחידה בקריירה שלו בסגנון פוסט מודרניסטי אופנתי. את התסריט, שזכה לשבחים רבים, כתב ג'וזף מיניון, סטודנט צעיר מאוניברסיטת קולומביה. עם קתרין אוהרה ("העיתון"), רוזנה ארקט ("סוזן סוזן") צ'יץ' וצ'ונג ועוד. על הפסקול חתום המלחין האוורד שור (טרילוגיית "שר הטבעות").