בלי כוכבים גדולים ועם תקציב שבקושי מכסה את הפרסום של "האביר האפל" בישראל, מגיח לו סרט שלפחות לפי הטריילר שלו נועד כבר מימיו הראשונים למעמד פולחן. ג'ק ברוקס הוא תלמיד תיכון בעיירה שכוחת אל, לא יוצלח אשר בספר המחזור שלו ייכתב "בעל הסיכויים הגדולים ביותר לשבת בכלא". אך כאשר על העיירה משתלטות מפלצות מחרידות, ג'ק מחליט לא לשבת בחיבוק ידיים כפי שתמיד היה עושה, ויוצא להילחם בהן, בסטייל הייחודי שלו.