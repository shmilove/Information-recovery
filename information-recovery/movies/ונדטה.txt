האחים וואשובסקי, מי שהביאו לנו את טרילוגיית "המטריקס", חוזרים 3 שנים אחרי הסרט האחרון בטרילוגיית "המטריקס" במותחן פעולה בדיוני חדש בתור התסריטאים, כשבכיסא הבמאי יושב ג'יימס מק'טיג, עוזר הבמאי הראשי בשלושת סרטי "מטריקס".הסרט החדש מבוסס על נובלה גרפית (שזאת מילה מכובדת יותר לקומיקס) של אלן מור ודייוויד לויד שכבר יותר מ-20 שנה עומדת במצב הזה בין קומיקס לסרט ורק השנה יוצאת כסרט קולנוע באורך מלא.קודם כל, מדובר בסרט מעורר מחשבה המתרחש בבריטניה בעידן פוסט-אפוקליפטי עתידני עם זווית ראייה פוליטית כבדה, משהו שאולי יכול להצביע על השלטון באותם ימים בהם נכתבה הנובלה הגרפית, מה שאולי גורם להערת פעילות פוליטית בקרב הקוראים והצופים בגלל המסר החזק של הסרט ואולי בחינה מחדש של השלטון כיום, ורק אחרי כל זה אפשר לקבוע שמדובר בסרט אקשן.הכל עובר דרך סיפורו של לוחם חירות, כביכול הגיבור שלנו - V (הוגו וויבינג, הסוכן סמית' מ"מטריקס"), טרוריסט מסתורי נושא מסכה שפועל נגד השלטון הפשיסטי-טוטליטרי הפועל בבריטניה ומנסה להפיל אותו, אל הגיבור עוטה המסכה שלנו מצטרפת בחורה העובדת בתחנת טלוויזיה ועונה לשם איבי האמונד (נטלי פורטמן, "מלחמת הכוכבים: פרק III - נקמת הסית").במהרה לאחר שכאוס מתפרץ במשטר הטוטליטרי, איבי מוצאת את עצמה נרדפת ע"י ידי המשטרה החשאית והסוכן פינץ' (סטיבן ריה, "ארוחת בוקר על פלוטו") ו-V מתגייס להצילה מהצרות שלה ולהראות לה דרך חיים חדשה.לאחר שהיא משוכנעת ש-V צודק ואכן צריך להילחם במשטר הרודן היא חוברת אל V בקרב אל החופש, ו-V נהנה מחברתה של שותפה למהפכה הסודית אותה הוא מתכנן כבר זמן רב.