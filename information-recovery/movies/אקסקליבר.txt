זהו סרט על אגדות ארתור שבוים ב-1981 על ידי הבמאי ג'ון בורמן ונחשב לאחד העיבודים היותר מוצלחים שיצאו לאגדות המלך ארתור בקולנוע. הסרט מבוסס על "מות ארתור" של סר תומאס מלורי, אך בהסרת אלמנטים קישוטיים וסיפורי חסד נוצרי, שלא נוגעים ישירות לעלילה. הסרט מתמקד באגדות ארתור כמיתוס ולא כסיפור היסטורי, ולכן הדגש הוא על העיצוב הפנטסטי והמיסטי, ופחות על תיאור היסטורי מדויק של התקופה. למשל: השריונות בסרט הם שריוני לוחות מלאים מסוף ימי הביניים למרות שהתקופה ההיסטורית של המיתוס היו דווקא ימי החשיכה (אי שם בין 400 לספירה לבין 600 לספירה).