רוברט דה נירו, פורסט וויטקר (המלך האחרון של סקוטלנד) ו-50 סנט (רצח מוצדק) מככבים במותחן משטרתי שביים ג'סי טררו (Soul Plane). בנו של שוטר ניו יורקי מצטרף לכוח, זמן מה לאחר שאביו נהרג. כל מה שהוא רוצה זה להמשיך את המסורת של אבא, וכך הוא מוצא עצמו עם הצוות המושחת של אביו המנוח, תחת אותו הבוס סרקוני, המגולם ע"י דה נירו. סרקוני יעשה לו כמה מבחני נאמנות בדרך לטפיחת השכם המיוחלת, אבל במהלכם תתגלה סיבת מותו של האב הנערץ וכל הקלפים ייטרפו.