"שומר חוק" הוא קומדיית פעולה שנרשמה בדפי ההיסטוריה כסרט האירי המצליח כלכלית אי פעם מחוץ למולדתו. הסרט משתייך למסורת עשירה של קומדיות פעולה על זיווגים בלתי אפשריים בין שוטרים, דבר שכבר ראינו, בין השאר, ב"נשק קטלני". הפעם, כיאה למולדתו של "שומר חוק", זה קורה עם ניחוח אירי: וכך, גיבורה של הקומדיה הוא שוטר תושב אירלנד בשם בויל (ברנדן גילסון, מבכירי השחקנים באירלנד), שידוע בנטייתו לווכחנות, בשיטותיו הלא שגרתיות ובחוצפה הממזרית הכללית שלו. אופיו של בויל עומד למבחן בשעה שהוא נאלץ לשתף פעולה עם אוורט (דון צ'ידל), סוכן FBI שאוהב תכלס ודוגרי, ושונא כשמתווכחים איתו, משתטים איתו או בכלל הולכים בדרך אחרת משלו. האם בכל זאת יצליחו השניים למצוא את עמק השווה, ולהשלים זה את זה כך שיוכלו להילחם בסוחרי הסמים, הרוצחים ושאר הפושעים שעומדים מולם?