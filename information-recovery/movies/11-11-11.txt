"11-11-11" הוא מותחן אימה שהפצתו תוזמנה ל-11 בנובמבר 2011, תאריך עגול וסמלי, מהסוג שמזמינים התרחשויות יוצאות דופן שיכולות לקרות רק בתאריכים שכאלה. גיבור הסרט הוא סופר שלאורך כל החיים שלו, קורים לו דברים מטלטלטים בתאריך ה-11 לנובמבר. האם זה גם יהיה התאריך שבו ימות, או שמא יצליח סוף כל סוף להסיר את קללת התאריכים המוזרה הזו? כדי לגלות זו, אנו מתלווים אליו לאחר מותם הטרגי של אשתו ובנו, בשעה שהוא נוסע לספרד כדי לבקר את אביו הגוסס ואת אחיו המנוכר, למה שיתגלה כמסע המפתיע, המזוויע והמכריע ביותר בחייו. הוא, כמו גם הצופים, יגלה פעם אחר פעם שספרות ותאריכים הם לפעמים דבר הרבה יותר מהותי ומסוכן מכפי שאפשר לחשוב. את הסרט כתב וביים דארן לין בוסמן, יוצר אימה ותיק, שבין השאר היה אחראי לפרקים 2-4 של סדרת "המסור", המצליחה בהיסטוריה של עולם האימה. בין הכוכבים של "11-11-11" אפשר למצוא את מייקל לנדס, שמכיר היטב את עולם האימה - הוא כיכב בפרק השני של "יעד סופי", סדרה שבדומה ל"המסור", נהנתה מהצלחה כלכלית גדולה.