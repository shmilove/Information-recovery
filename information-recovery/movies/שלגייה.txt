הבמאי של "טורמולינוס", פבלו ברגר, מפתיע עם עיבוד אילם יפהפה לאגדת "שלגייה", שכולו מחווה הן לאגדות עם מוכרות, הן לתרבות הספרדית המסורתית. מחול הפלמנקו ומלחמות השוורים מהווים נדבך מרכזי בסיפור על צעירה שבורחת מאמה החורגת כדי להפוך למטאדורית בינלאומית. הסיפור שמתרחש בספרד של שנות ה-20, מכיל אזכורים לסינדרלה, היפהפייה הנרדמת ואפילו לסרטו המופתי של טוד בראונינג, Freaks. תאווה לעיניים. עם מאריבל ורדו (המבוך של פאן, שטח פרטי), דינאל חימנז קאצ'ו (חינוך רע) ואנחלה מולינה (חיבוקים שבורים).