פריס פיטמן ג'וניור הוא פושע מתוחכם, אבל לא מספיק בשביל למנוע את מאסרו בכלא נידח, אי שם במדבר של אריזונה. עכשיו עליו לעשות הכל כדי להשתחרר מכלאו, כי אוצר של 500 אלף דולר שהחביא, מחכה לו במקום בטוח. בהזדמנות הראשונה הוא משחד את הסוהר לעזור לו להימלט תמורת נתח עסיסי, אלא שהסוהר נהרג בידיו של אסיר אחר והתכנית משתבשת. זו רק ההתחלה בסרטו של ג'וזף ל. מנקייביץ' (הכל אודות חווה), שמשתמש במערבון הקומי כאתר לדיון חברתי.