למרות שידו לא הייתה במעל, נשלח אנדי, בנקאי צעיר ומכובד, למאסר-עולם בעוון רצח אשתו ומאהבה. את סיפור 19 השנים הבאות אנו שומעים בקולו של רד, אסיר שחור שגם הוא נידון לתקופה ארוכה. מאסיר מושפל הופך אנדי ליועץ המס של מנהל הכלא, והתפקיד הזה מעניק לו כמה יתרונות.פרנק דרבונט (גרין מייל) מגיש סרט מהוקצע, אינטליגנטי ואירוני - כתוב היטב וצבוע בגוונים חמים - ומצליח אגב כך להתחמק מכל קלישאות הז'אנר, אבל מי שמחזיקים את עיקר מעמסת הסרט על כתפיהם הם טים רובינס (מיסטיק ריבר) ומורגן פרימן (שבעה חטאים) הנפלאים. עיבוד לנובלה של סטיבן קינג (בית קברות לחיות).