סרט ראשון מרשים לבמאי יואכים טרייר, שעושה שימוש בשפה קולנועית חסרת מנוחה: פלאשבקים ופלאשים לעתיד, עריכה קצבית ופסקול עשיר. שני חברים מילדות, שניהם סופרים בראשית דרכם מתמודדים עם סוגיות של קריירה, זהות וחרדות קיומיות גם בתחום הרומנטי. אחד זוכה להצלחה, אך לא מצליח להתמודד עם תשומת הלב הציבורית ועם אהבתו הכפייתית לבת זוגו, ומתאשפז במוסד פסיכיאטרי. השני מנסה להפיק רומן מסחרי ומדשדש במערכת יחסים קלוקלת. מחוות גדולות לגל החדש הצרפתי, כולל קפיצה לפריז. זוכה פרסים בקרלובי וארי וטורונטו.