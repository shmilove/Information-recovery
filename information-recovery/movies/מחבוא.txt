בפנטזיה בת-ימינו זו, ג'יימס פורלונג נולד למשפחה אירית בה לכל הגברים ישנם כוחות מוזרים, הרסניים. סבו מאבד את ראייתו לזמן מה כאשר הוא חושב על עשיית אהבה ואביו יכול לעצור פעולתם של חפצים חשמליים כשהוא מפחד. כבר בצעירותו, ג'יימס מגלה שהקללה שלו היא הנוראה מכולם, והיא מובילה אותו לבסוף לבריחה נואשת והתבודדות ביערות. לאחר מספר שנים, פגישה מקרית עם נערה הנושאת "קללה" משל עצמה והאהבה המתפתחת ביניהם עשויים להביא מהפך בחייו. אך האם יש עתיד ליחסים ביניהם או שעברו הקודר ירדוף וישיג אותו לבסוף?