גבר מוגבל בשכלו שהיה כלוא במוסד פסיכיאטרי שנים ארוכות, לאחר שרצח את אימו ומאהבה, משתחרר וחוזר אל העיירה בה גדל. הוא מצליח למצוא עבודה כמכונאי בעזרתו של מנהל המוסד בו שהה, ומתידד עם ילד קטן. בתחילה נראה כי הסביבה מצליחה לקבל את הגבר החריג (מפגר, מוגבל רגשית, בעל דיבור משונה ולא כל כך מובן, והליכה מגושמת) - מעסיקו החדש מרוצה ממנו, חברו הקטן מציע לו לעבור לגור איתו ועם אימו, והוא מתחיל להסתגל אט אט לחיים בחוץ, אותם למעשה מעולם לא הכיר. אלא שלצעירה יש חבר אלים, הפוגע בה ובילד, ובידידה הטוב של האם (ג`ון ריטר בתפקיד יוצא דופן) שהוא הומוסקסואל. למרות המחיר הברור והידוע מראש שעומד לשלם, אבל מתוך רגש-חובה להגן על הילד בכל מחיר (מתוך פיצוי לילדותו-שלו, הבנה והזדהות עם המצב הכל-כך לא מוגן), תורנטון יוצא מול החבר האלים של האם. דרמת-חריגים עשויה היטב אך רחוקה מלהפתיע או לחדש.