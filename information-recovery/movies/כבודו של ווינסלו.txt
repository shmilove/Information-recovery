משפט ווינסלו הוא מקרה אמיתי שהתרחש בלונדון של 1912: רוני ווינסלו, תלמיד בפנימיה הימית, מואשם בגניבה של שטר דואר ומגורש בבושת פנים מהפנימייה. בני משפחתו של הנער משוכנעים בחפותו ומחליטים לצאת למלחמה על כבודו של הנער. הוריו ואחותו של רוני מצליחים לשכנע את אחד מעורכי הדין המכובדים ביותר, סיר רוברט מורטון (ג'רמי נורת'ם), לקחת על עצמו את ההגנה על רוני ווינסלו. ככל שהמשפט מתקדם הוא מעורר שאלות בסוגיות משפטיות שהיו מוסכמות במשך שנים, הוא גם מעורר סערה ועניין ציבורי גדולים ותובע מחיר אישי כבד מבני המשפחה.