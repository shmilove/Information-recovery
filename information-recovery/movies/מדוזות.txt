זוכה בפרס מצלמת הזהב היוקרתי בפסטיבל קאן 2007. הסרט מדוזות מספר את סיפורן של שלוש נשים החיות בתל-אביב. בתיה היא צעירה העובדת לפרנסתה בקייטרינג חתונות. ביום שבו בן-זוגה עוזב אותה היא מוצאת ילדה כבת חמש היוצאת מהים. הילדה אינה מדברת, ובלית ברירה בתיה נאלצת לטפל בה. ככל שחולף הזמן מתחילה בתיה לחשוד בקיומו של קשר מסתורי בין הילדה לבין טראומה מודחקת ולא פתורה מילדותה. במהלך חתונתה ננעלת קרן בשירותים. לאחר נסיונות נואשים לקרוא לעזרה, היא מצליחה לקפוץ מעל לדלת תא השרותים הנעול ובמהלך הנחיתה שוברת את רגלה. מאותו רגע מערכת היחסים בינה לבין בעלה הטרי, מיכאל, מתחילה להיסדק. במהלך ירח הדבש במלון קטן בטיילת תל-אביב נכנסת לחיי הזוג צלע שלישית המאיימת על הקשר המעורער ממילא. ג'וי היא פיליפנית המטפלת בדודתה של קרן. לאחר שהסבתא מתה מאושרת בחתונת נכדתה האהובה, מוצאת עצמה ג'וי נודדת בין מטופלים קשישים המתים בזה אחר זה. עד שלבסוף היא נשלחת לטפל במלכה, קשישה קשוחה המחלימה מניתוח לב. למלכה מערכת יחסים סבוכה וקרה עם בתה, גליה. ג'וי, שלא במודע, הופכת למעין מתווכת רגשית בין השתיים. שלושת הסיפורים העוסקים בכמיהה מהדהדים זה את זה כאשר חופה של תל-אביב הוא הזירה המרכזית אליה מתנקזים כל גיבורי הסרט.