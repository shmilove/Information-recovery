מבקרים רבים מאמינים ש"האדם השלישי" הוא סרט הפילם נואר הטוב ביותר שנעשה באירופה. יש לו הכל: עלילה מרתקת ורבת פיתולים שנכתבה בידי גרהאם גרין, דמות של אחד הנבלים השפלים והכריזמטים בתולדות הקולנוע, בימוי מיומן ועתיר המצאות, פס-קול בלתי נשכח, וצילום שממצה את כל הקסם של המדיום. השילוב של הישג אמנותי וסרט פופולרי הוא שהופך את "האדם השלישי" ליצירת מופת. הולי מרטין, סופר מערבונים אמריקאי, מגיע לוינה של אחרי מלה"ע ה-2 כדי לעבוד עם ידידו הארי ליים. עם בואו הוא מגלה שהארי נהרג בתאונת דרכים, אבל הולי משוכנע שיש כאן משהו חשוד ופותח בחקירה. הוא מתחיל את הסרט כאדם תמים ונאיבי, עד סוף הסיפור הוא ילמד מעט על טיבם של ידידות, נאמנות וצדק.(באדיבות סינמטק חיפה)