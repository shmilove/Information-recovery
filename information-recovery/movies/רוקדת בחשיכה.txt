סרטו של הבמאי הדני, לארס וון טרייר, שהזמין את ביורק להיות השחקנית הראשית ואחראית על הפס קול בסרטו על קהילת מהגרים בארצות הברית. ביורק, בסרטה הראשון, משחקת את סלמה, שהגרה לארצות הברית עם בנה. לסלמה יש קשיי ראייה קשים במיוחד, היא מאוד אוהבת מוזיקה ומשחקת בתאטרון, גם כשהיא לא מצליחה לראות היכן הבמה. היא עובדת במפעל על מנת לפרנס את עצמה ושומרת כל אגורה ממשכורתה למטרה נעלה. אט אט ראייתה דועכת עד שכמעט נעלמת. כשבעל הבית שלה, שנכנס לחובות, מגלה שהיא מחביאה כסף לא מועט בביתה, הוא מחליט לקחת אותו כדי לשלם את חובותיו, רק שסלמה הבינה שלקח את הכסף ומתעמתת איתו והעלילה מסתבכת. סרט קשה לצפייה, הן מבחינת אופן הצילום והן מבחינת מצבה הקשה של הדמות.