מיקי ומלורי יוצאים למסע סוריאליסטי של קטל עקוב מדם. ויין הוא מנחה טלויזיה מהזן החדש שהופך את צמד הרוצחים הסדרתיים לגיבורי תרבות פופולריים. מי יותר מושחת - הזוג האלים או התקשורת הצינית? אוליבר סטון אוהב לדון בערכי המוסר האמריקני, או יותר נכון, בהעדרם. על בסיס תסריט שכתב קוונטין טאראנטינו, תוך שימוש מירבי בכל כישוריו המניפולטיביים, הוא מגיש סאטירה סהרורית מבריקה שמכילה הכל מכל - כולל הפצצת הצופה בגודש ויזואלי (טכניקות כמו תיעודיות,וידאו ממוחשב, אנימציה ובפסקול מהמם, שערך טרנט רנזור איש ה-Nine Inch Nails.