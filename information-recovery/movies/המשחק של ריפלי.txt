עשרים שנים אחרי אירועי "הכשרון של מר ריפלי" והוא חי את החיים הטובים באחוזה מבודדת באיטליה, עם בת זוג צעירה ויפהפייה, אוסף חפצי אמנות וסוחר ביצירות אמנות מזויפות. פושע מעברו מבקש ממנו לבצע עבורו שתי רציחות. ריפלי שאינו מעוניין ללכלך את ידיו, ממליץ על בונה מסגרות בריטי החולה במחלה ממארת, שמסכים לבצע את הפשעים תמורת הבטחת עתיד משפחתו. גרסתה של קבאני, אחת הבמאיות השערורייתיות של שנות השבעים ("שוער הלילה") לספרה של פטרישיה הייסמית' שונה מאוד מגרסתו של ונדרס ("ידיד אמריקאי") ומעמידה במרכז את אווירת הדקדנס האירופאי על חשבון סיפור הידידות בין הגברים. בסצנת הרצח השני (ברכבת) היא משלבת בהצלחה בין מתח והומור (שחור). ג'ון מלקוביץ' אידיאלי בתפקיד הפושע החלקלק וחסר המוסר.תקציר: סינמטק ת"א