המשך מעט פחות מצחיק ומעט יותר מפחיד לסרט המצליח הראשון. גם הפעם על הבימוי אחראי איוון רייטמן ("שים פס על הפס"). חמש שנים לאחר שהצילו את העיר, נראה שלאף אחד לא אכפת מ"מכסחי השדים". אולם גילוי של עיסה פלזמית בתוככי הביוב של ניו יורק, מחזיר את צוות מכסחי השדים, לעבודה רציפה. בחקירתם מגלים החברים, שרוחו של נסיך העבר ויגו, נסיך מולדבי/קרפטי, אפל ורשע, מתכוננת להשתלט על תינוקה של דיינה (סיגורני וויבר, "הנוסע השמיני"), חברתו של מנהיג הצוות פיטר וונקמן (ביל מוריי, "אבודים בטוקיו"), ולהשתמש בגופו בכדי לקום לתחייה. כעת חייבים החברים לנסות ולמנוע מן הנסיך הרשע לעשות בעיר כבשלו.