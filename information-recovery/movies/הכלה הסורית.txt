יום חתונתה של מונה הוא היום העצוב ביותר בחייה. היא יודעת שברגע שתינשא לכוכב הטלוויזיה הסורי טלאל ותעבור את הגבול בין ישראל לסוריה בכדי לחיות איתו בדמשק, לא תוכל יותר לחזור לעולם לביתה ומשפחתה במג'דל שמס, הכפר הדרוזי הגדול ביותר ברמת הגולן. הכלה הסורית הוא ספור על גבולות פיזיים, נפשיים ורגשיים ועל הצורך הנואש לחצות אותם. הספור מתרכז בבני משפחתה של מונה במהלך יום החתונה תוך שימת דגש מיוחד על אמל, אחותה הגדולה, אשה דעתנית שמנסה לפרוץ מתוך מעגל הדיכוי של חברה שמרנית. אל בני המשפחה במתקבצים מכל עבר מצטרפים כל האנשים הקשורים ביום החתונה משני צידי הגבול - אנשי משטרה וצבא, פקידי ממשלה, צלם חתונות וכוחות פוליטיים מקומיים ובינלאומיים שכובד משקלם חודר לתוך חייהם של אנשים קטנים המנסים לעבור את יום החתונה בשלום. הכלה סורית זכה תוך זמן קצר מהשלמתו בחמישה פרסים מרכזיים בפסטיבלם בינלאומיים. בפסטיבל הסרטים הבינלאומי של מונטריאול באוגוסט השנה גרף הסרט 4 פרסים כולל פרס הסרט הטוב יותר, פרס אהוב הקהל, פרס הביקורת היבנלאומית ופרס קידום הסובלנות. קודם לכן גרף הסרט את פרס חביב הקהל בפסטיבל הבינלאומי של לוקרנו, שוויץ. הסרט יוקרן במהלך החודשים הקרובים בפסטיבלים רבים כולל בתחרות הרשמית של פסטיבל שיקגו ופסטיבל גנט (שיקגו) ובריו דה ז'נירו, סאן פאולו, סאן פרנסיסקו ועוד רבים אחרים. הסרט נמכר להפצה בבתי קולנוע בצרפת ואיטליה וכעת מתנהלים מגעים לגבי הפצתו בארה"ב כמו גם בשאר העולם.  