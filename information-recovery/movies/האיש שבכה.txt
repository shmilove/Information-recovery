איכר רוסי מהגר לאמריקה בהבטחה שיביא את אמו ואת ביתו הצעירה לאחר שיסתדר. לאחר זמן קצר עולה הבת על ספינה, אלא שזו משייטת לאנגליה. שמה של הבת מוחלף לסוזי (כריסטינה ריצ'י), והיא גדלה אצל משפחה אנגלית. אחרי שנים מתקבלת סוזי, זמרת ורקדנית מוכשרת, ללהקה פריזאית. שם היא מתחברת עם לולה (קייט בלאנשט), רקדנית-עמיתה ממוסקבה, עם הטנור האנוכי דנטה (ג'ון טורטורו), ועם צועני מהורהר בשם סזאר (ג'וני דפ). הכל מתנהל כשורה עד פלישתם של הנאצים לפאריס. הרקע היהודי-רוסי של סוזי מסכן אותה. היא חייבת להחליט אם לעזוב את סזאר ואת חבריה ולחפש את אביה באמריקה. קייט בלאנשט גרפה שלל פרסים על תפקידה זה.