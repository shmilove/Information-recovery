בובי גרפילד (מורס) הוא צלם בגיל העמידה שנסיבות החיים מביאות אותו לשוב לעיר הולדתו לאחר שאביו של חברו נפטר. החזרה לעיר בה גדל מעלה אצלו זכרונות נשכחים מקיץ 1960 בו היה בן 11.אותו קיץ בילה עם חבריו הטובים, קרול (בורם) וסולי (רות'האר) והתקופה הפכה בלתי נשכחת עם הגעתו של טים בראוטיגן (הופקינס) לדירה מעל הפנימייה בה גר בוב עם אימו, ליז (דיוויס)ליז היא אישה מרירה ואובססיבית שהחיים עימה לא קלים והשכיחו מבוב את זכרונו של אביו המנוח.טד, הדייר החדש מלמעלה, ממלא עבור הילד דמות אב שחסרה לו, מציע לו חברה בוגרת ותשומת לב ומקווה לפתוח אותו בפני העולם שמסביב.הכל טוב ויפה, אלא שטד גם סוחף אחריו עבר בעייתי שמעלה פחדים ומבלבל את בוב. טד, שראייתו חלשה, מציע לבוב לקרוא עבורו את העיתון היומי. לכאורה מדובר בעזרה תמימה אך למעשה טד משתמש בבוב על מנת להימנע מסכנה הרודפת אותו. עם ההבנה והקירבה הצומחת בין השניים, מתקרבת הסכנה ובוב נאלץ לגלות אומץ ומחילה שלא ידע כמותם בעבר.החזרה לעיר הולדתו מעלה אצל בוב זכרונות נושנים מאותו קיץ ומביאה אותו לידי סגירת מעגל.