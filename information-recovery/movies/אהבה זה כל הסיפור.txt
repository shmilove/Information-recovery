האהבה נמצאת בכל מקום.... אצל ראש הממשלה הרווק (יו גרנט), שמתאהב באחת מנשות הצוות שלו (מרטין מק'קטצ'ן), רגעים ספורים אחרי שעבר לגור ברחוב דאונינג 10... אצל סופר (קולין פירת'), הנמלט לדרום צרפת בכדי לרפא את לבו השבור ומתאהב במנקה פורטוגזית המנקה את ביתו... אצל אישה נשואה (אמה תומפסון) החוששת שבעלה (אלן ריקמן) הולך לרעות בשדות זרים... אצל כלה טרייה (קיירה נייטלי) המבינה לא נכון את הריחוק של חברו הטוב ביותר של בעלה... אצל תלמיד המנסה לזכות בתשומת לבה של הנערה הכי לא מושגת בבית הספר... אצל אב חורג ואלמן (ליאם ניסן) המנסה לתקשר עם בן שהוא כמעט ואינו מכיר... אצל בחורה אמריקאית (לורה ליני) שמנצלת הזדמנות לרומן משרדי... וגם אצל כוכב רוק מזדקן (ביל ניי)... האהבה גורמת לתוהו ובוהו בחיי כולם. כל סיפורי האהבה הלונדוניים האלו מתנגשים, מתמזגים ומגיעים לשיא בערב חג המולד – שוב ושוב ושוב – עם צירופי מקרים רומנטיים, מצחיקים ומתוקים ומרירים כאחד, לכל מי שהתמזל מזלו ליפול בקסמיי האהבה .