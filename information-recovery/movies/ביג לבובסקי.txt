ג’ף לבובסקי הוא האיש הכי "קול" בלוס אנג’לס. התקופה היא תקופת מלחמת המפרץ, אבל ההיפי המזדקן עדיין חי בשנות השבעים, מאזין לשירת הלוויתנים ונהנה מאלכוהול, עם הפסקות לפעילות פיזית בצורת משחק באולינג עם ידידיו. יום אחד בגלל טעות בזיהוי, הוא מוכה ע"י שני גובי חובות שחושבים אותו למיליונר מפסאדנה. אשתו של המיליונר האמיתי, באני, נחטפת, ומר לבובסקי "האמיתי" מבקש מג’ף לשמש כבלדר של דמי הכופר. כמובן שכל מה שיכול להשתבש משתבש והגיבור מוצא את עצמו נרדף ע"י גנגסטרים, שוטרים ושלושה ניהיליסטים גרמנים. סרטם החדש והמבריק של האחים כהן מוכיח שוב כי הם נמצאים בשורה הראשונה (והמדלדלת) של יוצרי קולנוע שמצליחים להפתיע ולענג עם כל סרט חדש.