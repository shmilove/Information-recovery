אחרי עשור של דשדוש יחסי, חוזר לאוס קראקס (הנאהבים מפריז) לעוד מיצג קולנועי מרהיב ואניגמטי. השחקן האהוב על קראקס, דניס לבנט, מפגין הופעה מוטרפת לגמרי כמר אוסקר ראש משפחה עשירה שנוסע בלימוזינה מפוארת ברחבי פריז, תוך שינוי מספר רב של תחפושות וזהויות. פעם הוא קבצנית זקנה, פעם גנגסטר אכזרי ופעם יצור מהאגדות שחוטף דוגמנית יפהפייה באמצע סשן צילומים בבית קברות. אלגוריה על עבודת השחקן כמו גם על האדם בכלל, על שלל זהויותיו ועל הפחד הגדול שלו מהמוות. קבלו גם את קיילי מינוג שפוצחת את פיה לשיר בתפקיד נוגע ללב.