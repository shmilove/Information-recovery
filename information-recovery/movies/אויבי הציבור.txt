ארצות הברית של שנות השלושים. תקופת השפל הגדולה. מאות אלפי בני אדם מאבדים את כל רכושם והממשלה מתקשה להשתקם מהתדמית השלילית שרודפת אותה. ג'ון דילינג'ר (ג'וני דפ) מחליט לקחת את החוק לידיים ופוצח בשרשרת מעשי שוד שטרם נראו. חמוש ברובה כריזמה ותמיכת הציבור שמאסו בבנקים, נדמה כי דבר לא יעצור אותו. עד שלתמונה נכנס ג'י אדגר הובר (בילי קרדאפ) שמחליט לעשות סוף לתופעה ועל הדרך לשקם ולהחזיר את אמון הציבור במשטרה. הוא ממנה לתפקיד את מלווין פורביס (כריסטיאן בייל) בתקווה שזה יוכל לעצור את דילינג'ר. אולם, הם לא לקחו בחשבון שדילינג'ר לא ממש שם על שום חוק. מה שהתחיל כתוכנית פשוטה לעצור פורע חוק חמקמק הופך במהרה לאחד הקרבות והמרדפים הקשים ביותר שממשלת ארצות הברית ניהלה אי פעם עם בן אדם אחד.