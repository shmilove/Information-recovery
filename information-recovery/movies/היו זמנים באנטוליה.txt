יצירת המופת של נורי בילגה ג'יילן (שלושה קופים, Uzak) היא שילוב של דרמת מתח משטרתית ומסה פסיכולוגית המנסה לחדור לתחתיות האפלות ביותר של הנפש האנושית. קבוצה בה שוטרים, תובע ציבורי, רופא וכמה פועלים מצוידים באתי חפירה, יוצאים למרחבים של אנטוליה כדי לאתר את מקום קבורתה של גופה. זאת לאחר שהרוצחים, שהודו במעשה, לא זוכרים את המקום המדויק בה הטמינו את קורבנם. ג'יילן עושה שימוש מקסימלי בכוחו של האימאז' כדי לחשוף רגשות ולגעת בעצבים חשופים. קולנוע סימבוליסטי טוטאלי.