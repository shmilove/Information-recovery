הסרט מספר את סיפורו הקלאסי של אוליבר טוויסט אשר נזנח בגיל צעיר וגודל בבית מחסה המנוהל ע"י אדון בומבל האיום, אשר מלמד את הנערים הצעירים כיצד לגנוב, כאשר הוא עצמו דואג לרמות את הנערים ולקחת מהם את כל השלל. מיואש, אך נחוש, בורח אוליבר לרחובותיה של לונדון.בודד וחסר פרוטה מתפתה אוליבר להישאב אל עולם הפשע האפל של לונדון הנשלט ע"י אדון פאגין. למזלו, הוא ניצל בזכותו של אדון בראונלו הנדיב, אך זוהי רק ההתחלה של סדרת הרפתקאות אשר יובילו אותו אולי לבסוף לחיים טובים יותרב-1968 עובד המחזמר לסרט קולנוע שבו הופיעו שחקנים אלמונים לצד שחקנים ותיקים ומוכרים. בין כוכבי הסרט היו: רון מודי (פייגין), אוליבר ריד (ביל סייקס), מארק לסטר (אוליבר), ג'ק ויילד (דודג'ר) ושאני ואליס (ננסי). התעוררה מחאה קלה על כך ששאני ואליס קיבלה את התפקיד של ננסי במקום ג'ורג'יה בראון שגילמה אותה בתיאטרון.ליונל בארט וורנון האריס כתבו את התסריט וביים סר קרול ריד (שהיה דודו של אוליבר ריד).רק חלק משירי ההפקה הבימתית הושמעו בסרט הקולנוע. הסרט זכה בפרס האוסקר לסרט הטוב ביותר, ובפרסי אוסקר נוספים עבור עיצוב תפאורה, הבמאי הטוב ביותר, פסקול מקורי וסאונד. הסרט היה מועמד גם בקטגוריות השחקן הטוב ביותר (רון מודי), שחקן המשנה הטוב ביותר(ג'ק ויילד), צילום, עיצוב תלבושות, עריכה ועבור התסריט.