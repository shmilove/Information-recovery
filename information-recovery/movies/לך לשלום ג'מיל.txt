ג'מיל חי ונולד בדנמרק. אך העולם שסובב אותו הוא עדיין העולם של השכונות בביירות. כנער הוא איבד את אמו, ברצח שהותיר אחריו רק טעם מר של נקמה. אביו, שהגיע לקופנהגן כאיש צעיר, העדיף את המחילה על פני הנקמה, מתוך החלום למנוע מילדיו להיגרר למעגל הדמים ולאפשר להם עתיד אחר. בחירה של אבא, נועזת, אמיצה אך מנוגדת לערכים הבסיסים של החברה ממנה הוא בא. השנים שחלפו אכן אפשרו לג'מיל עתיד חדש, אבל דווקא עכשיו כשהוא כבר אב בעצמו, הוא מגלה מי האיש שרצח את אימו, ונאלץ להתמודד עם הדילמה מולה עמד אביו בזמנו. האם יהיה בו האומץ, לבחור כמו אביו במחילה או שהשנאה הקדומה והעמוקה, הנמשכת כבר אלפי שנים, בין הסונים לשיעים תכריע גם אותו.