סיפורה האינטימי של משפחה איטלקית לאורך ארבעה עשורים. שני אחים, ניקולא ומתיאו, גדלים יחד ומתחלקים בכל: בחברים, בתקוות, בחלומות. אבל הם גם מאוד שונים. האחד נשמה טובה, השני נשמה מעונה (ויפה כמו אפולו) ושניהם מקסימים בתכלית. השניים מוצאים עצמם שוב ושוב בשולי האירועים המרכזיים באיטליה, שמפגישים ומפרידים ביניהם פעם אחר פעם. הם יתבגרו, יפגעו, יאבדו חלומות, יטפחו אשליות, יפתחו את עצמם לחיים.הסיפור סביבם מתרחב ומשתדרג, הדמויות הולכות ומעמיקות ובסוף נצטער להפרד מהן. מבלי לאבד את האינטימיות, הסרט צובר מימדים של אפוס משפחתי היסטורי, אינטיליגנטי וסוחף, שכולו הומניזם ונדיבות רגשית.