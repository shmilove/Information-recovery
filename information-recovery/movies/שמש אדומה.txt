ערבוב של מערבון וסרט סמוראים הכולל צוות בינלאומי של שחקנים מוכשרים בסרטו של טרנס יאנג (מרוסיה באהבה). שני בנדיטים שודדים רכבת שנושאת את שגריר יפן לוושינגטון, שם אמור היה להגיש לנשיא ארצות הברית, חרב יקרת ערך. האחד בוגד באחר, שבלית ברירה משתף פעולה עם שומר ראשו של השגריר על מנת לתפוס את השלל הכספי ואת המתנה החשובה. אלן דלון הוא הרשע, צ'ארלס ברונסון הוא החבר הנבגד וטושירו מיפונה (שבעת הסמוראים) הוא שומר הראש הנאמן. בדרך הם גם ייתקלו באורסולה אנדרס (ד"ר נו) היפהפייה ובשבט של קומאנצ'ים.