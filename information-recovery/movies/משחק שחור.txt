קפיצת המדרגה בפעילות הפשע המאורגן באיסלנד מתוארת באמצעות כנופיה פיקטיבית ופעילותה בשנה האחרונה של הניינטיז. סטבי יוצא מתחנת המשטרה לאחר שנעצר בלילה של שיכרות אלימה. הוא פוגש את טוטי מחוץ לתחנה והלה עושה לו הכרות עם עולם הסחר בסמים של רייקיאוויק. כשטוטי חובר לפסיכופאט סדיסטי בשם ברונו, וככל שסטבי מושפע יותר ויותר מהסמים שהוא צורך, כך יוצאים העניינים מכלל שליטה. יוצר טרילוגיית Pusher, ניקולס וינדיג רפן הפיק לבמאי אוסקר תור אקסלסון.