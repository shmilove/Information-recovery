גיבור ספריו של אנדרו וייק הוא בלש חובב, בן למשפחת אצולה. בהשוואה לסגנון פעולתו המתוחכם, בולטים בעליבותם בלשי המשטרה פשוטי העם. אל אחוזתו הכפרית המצועצעת מזמין וייק המתנשא את הגבר שעומד לשאת את מי שהייתה אשתו. מדובר בספר נשים שבעורקיו זורם דם איטלקי ויהודי. מרגע זה בנוי הסרט סביב משחקי בילוש מתוחכמים. במסגרת הדו-קרב האינטלקטואלי בין השניים עושה הסנוב האנגלי הכל על מנת להשפיל את יריבו, ואילו זה מצליח להשיב למארחו כגמולו. סרטו האחרון של ג'וזף ל. מנקביץ' ("הכל אודות חווה") הוא יצירה מתוחכמת ואינטליגנטית שנקודת המוצא שלה - המתח שנוצר בין משחק למציאות.