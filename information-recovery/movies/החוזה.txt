פרנק קורדל, רוצח שכיר, נמצא במצב לא נעים: הוא נשטף אל גדות נהר באזור שכוח אל, כשהוא כבול באזיקים לאיש חוק אמריקאי שגוסס מפגיעת כדור. מי שמוצא את השניים הוא בחור בשם ריי קין, שיצא לטיול מחנאות בחיק הטבע עם בנו כריס. ריי הוא מאמן כדורסל בבית ספר תיכון והוא מקצוען. הוא תמיד מסיים מה שהוא מתחיל ואף פעם לא בורח מאתגרים. לפני שהוא נופח את נשמתו מעביר איש החוק את האחריות על פרנק לידי ריי. הוא מספר לו שפרנק ביצע פשעים נוראים, ומבקש ממנו לדאוג להעביר אותו לידי הרשויות. אבל גם פרנק הוא מקצוען. כשהוא מקבל על עצמו לבצע חוזה, דבר לא יעצור אותו והמטרה תמיד תחוסל.