אחד הסרטים היותר טובים על מלחמת העולם השניה. הסרט לא עוסק בלחימה עצמה אלא בחייהם של שבויים בריטים, אמריקאים ומהקולוניות הבריטיות לשעבר,שנפלו בשבי ע"י היפאנים כשנלחמו במזרח הרחוק. העלילה מתרחשת במחנה שבויים מבודד, מנותק מהעולם, שהוקם בסינגפור. גיבור הסיפור הוא רב טוראי אמריקאי, ערמומי ופיקח, שמצליח לרכוש שליטה, בעזרת תיחכום רב, על קבוצת שבויים שסרים למרותו ועושים את דברו. שליטה זו גורמת לו עצמו לחיות חיים טובים ולהרגיש טוב, בעוד ששאר השבויים - כולל אלו שסרים למרותו - חיים בעליבות ובמחסור.את תפקיד רב טוראי קינג ממלא בסרט השחקן האמריקאי ג'ורג' סיגל.