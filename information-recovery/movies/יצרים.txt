הצלם המקצועי תומס לא ראה דבר. ובכל זאת הוא ראה הכל. הגדלה של תמונות אותן צילם בסתר ובהן נראה זוג אהבים מתגפף בפארק, חושפת בעצם מעשה רצח שארע במקום. או שמא לא? האניגמה נותרת בידי (ובעיני) הצופים. יצרים של אנטוניוני, שזכה בשנת 1966 בפרסי הסרט והבמאי הטובים ביותר מטעם הארגון החדש של מבקרי הקולנוע, הוא מחקר מסוגנן ורב השפעה של אינטריגות פרנואידיות. הוא גם מנציח את לונדון של התקופה, על התלבושות, המסיבות, המוזיקה והאהבה החופשית.