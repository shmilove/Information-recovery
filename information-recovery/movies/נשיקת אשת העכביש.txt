שני גברים בעלי רקע ואופי מנוגדים, חולקים במשותף תא כלא אי שם באמריקה הלאטינית. ולנטין (ראול ג'וליה) הוא עיתונאי ליברלי שעבר עינויים מחרידים בשל אמונתו הפוליטית. מולינה (ויליאם הארט) הוא הומוסקסואל ציורי שנכלא בעוון פיתוי קטין. את זמנם מעבירים השניים עם סיפוריו של מולינה, המשחזר סרט שראה בעבר- פנטזיה פרו-נאצית, המתרחשת בצרפת הכבושה. ככל שחולף הזמן, הולכים היחסים בין השניים ומתפתחים מבגידה להקרבה עצמית ואהבה. עיבוד לרומן מאת מנואל פואיג.