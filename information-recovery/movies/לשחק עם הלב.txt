"לשחק עם הלב" היא קומדיה רומנטית אודות מאמן קבוצת קט-רגל המוצא את עצמו מושא תשוקתן של אמהות הילדים בקבוצה. ג'ורג' (ג'רארד באטלר) היה פעם הבטחה גדולה בעולם הספורט שלמרבה הצער עשה מספר בחירות לא נכונות שהותירו אותו מחוץ לאור הזרקורים. לאחר תקופה ארוכה של בטלה וחוסר כיוון הוא מחליט לקחת את עצמו בידיים ולבנות את חייו מחדש. הצעד הראשון שהוא עושה הוא לשקם את יחסיו עם בנו הצעיר, לואיס (נואה לומקס). הוא ממנה את עצמו למאמן קבוצת הקט-רגל של בנו וחבריו, ומתחיל להעביר אותם מסכת אימונים רצינית. הוא משקיע בקבוצה את כל מרצו וזמנו החופשי. אולם מהר מאוד השמועה אודות המאמן החדש והסקסי מתפשטת ומגיעה לאוזנה של כל אמא בקבוצה. לפתע, ג'ורג' מוצא את עצמו נרדף ומחוזר על ידי עשרות נשים המנסות לפתות אותו. לא בדיוק הקאמבק עליו הוא חלם. ג'ורג', נחוש בדעתו להתבגר ולהצעיד את קבוצת הילדים לנצחון, עושה הכל כדי לשמור על איפוק וקור רוח. אבל האמהות לא מוותרות עליו בקלות.