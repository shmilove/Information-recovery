דרמה בעלת טונים אפלים ואווירה מהפנטת, על שני נאהבים צעירים, חירשים-אילמים, שמוכנים ללכת עד הקצה כדי לממש את אהבתם. כשההורים שלהם מביעים התנגדות לקשר הרומנטי ביניהם, הם מתחילים לחשוב על מנוסה. איווי וניק מאמינים שאם היא תיכנס להריון ותלד תינוק, אף אחד לא יוכל למנוע את זוגיותם. בשלב זה ניק מתפנה כדי להכין להם קן בתוך הריסה של צוללת סובייטית, שחונה בפינה נידחת בנמל. סרט הביכורים המצוין של ג'וסט ואן גינקל, עם גייט יאנסן (Dusk).