במהלך יום כייפי במסלול המירוצים ניק אובאנון (בובי קאמפו) רואה חיזיון. הוא רואה את את המכוניות, בזו אחר זו, נתקעות ביציעים ועולות באש. הוא רואה את חבריו הטובים ביותר נהרגים במקום ועוד עשרות אנשים נפצעים. ניק נלחץ ומתחנן מחברתו לורי (שאנטל ואנסאנטן) וחבריהם שיעזבו מיד את המקום, שניות לפני שהנבואה שלו מתגשמת... ניק ולורי לא מאמינים למזל שלהם ומרגישים שהם הצליחו לרמות את המוות. אולם כאשר, שאר חבריהם מתחילים למות בזה אחר זה, הם מבינים שהם לא רימו אף אחד ושהמוות בעקבותיהם.