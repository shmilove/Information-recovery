הרולד הוא מלך הפשע של לונדון, שליט בלתי מעורער הנושא ונותן עם נציגי המאפיה האמריקאית על בניה מאסיבית על גדות התמזה לקראת המשחקים האולימפיים של 88'. אלא שמשהו רקוב בממלכתו, אנשי שלומו הולכים לעולמם בטרם עת, כל המוסדות שבבעלותו הופכים מטרה למטעני חבלה והאמריקאים מאיימים לפוצץ את העסקה. וכך, בסוף שבוע ארוך אחד הוא נאלץ לשלוף ציפורנים כדי למנוע מן האימפריה לברוח לו בין האצבעות... בסוף שנות השבעים כבר הספידו את הקולנוע הבריטי. היום, כאשר הקולנוע הבריטי הוא מן המעניינים והחדשניים שנעשים בעולם, אפשר לראות כבר כאן את כל האלמנטים הבסיסים בזכותם הקולנוע הבריטי כה איתן: החל מן התסריט המוצק והקצבי, עבור בהופעה המשובחת של כל השחקנים (הוסקינס ומירן היו כאן בתחילת דרכם בקולנוע אחרי שנים לא מבוטלות עלי במות ובמסך הקטן), וכלה בבימוי המהוקצע והאסרטיבי של ג'ון מקנזי. התוצאה היא טרגדיה שייקספירית-כמעט במימדיה, שהצליחה לתפוס את רוח העשור שבפתחו נוצרה.תקציר: סינמטק ת"א