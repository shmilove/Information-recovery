אפוס היסטורי של הבמאי העולה מטייוואן, טה-שנג וויי (Cape No. 7), שעוסק ביחסי שבט הסידיק (שבט של טייוואנים ילידים) עם הכובש הקולוניאלי היפני. במרכז הסרט עומדת דמותו של מנהיג הקהילה, מונה רודאו. הסיפור מתחיל בילדותו, עם פלישת היפנים לאי ב-1895. במהלך המחצית הראשונה של המאה ה-20 ניסו היפנים ליצר חברה מודרנית "מתורבתת", תוך דיכוי התרבויות המקומיות באלימות מרובה. מונה מוביל את עמו להתמרדות. הסרט היה מועמד לאוסקר בקטגורית הסרט הזר הטוב ביותר.