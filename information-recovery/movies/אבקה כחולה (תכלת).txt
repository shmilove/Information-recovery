הסרט עוקב אחר דמויות שונות בלוס אנג'לס בערב חג המולד, ומספר על הטרגדיות והמזל שסובבים את חיי כל אחד מהם באותו הערב, כשעולמותיהם נפגשים במקרה או שלא במקרה באותו הערב. בין אנסמבל השחקנים המעניין נמצאים פורסט וויטאקר ("משחק הדמעות", "גוסט דוג-דרכו של הסמוראי"), שגם הפיק את הסרט ומגלם בו כומר בעל נטיות התאבדותיות שמתחבר באופן לא צפוי לטרנסקסואל שעובד כזונה (אלחנדרו רומרו), ג'סיקה בייל היפהפיה ("אמן האשליות", "בלייד: טריניטי") מובילה את הבאזז בעקבות הסרט בתפקידה כחשפנית, פטריק סוויזי ("רוח רפאים", "דוני דארקו") מגלם את מנהל מועדון החשפנות, ריי ליוטה ("החבר'ה הטובים", "לחסל את האס") כנוכל לשעבר שרוצה לנקום במעסיק הקודם שלו, וליסה קודרו ("חברים") אף היא מופיעה בסרט.הסגנון העלילתי של "Powder Blue" מזכיר סרטי קולנוע נוספים שהציגו סיפורים ודמויות שמשתלבים זה בזה, כמו למשל "תמונות קצרות" (רוברט אטלמן), "מגנוליה" (פול תומס אנדרסון), ו"קראש" (פול האגיס), ויחד עם האווירה המלנכולית בטריילר המהפנט על רקע השיר Dripping Whispers של The Soul’s Release, נראה שאפשר לצפות לסרט יוצא דופן ונוגע ללב.