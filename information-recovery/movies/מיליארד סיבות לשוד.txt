ג'וש קובאק (בן סטילר) מקווינס ניהל במשך למעלה מעשור את אחד מבנייני המגורים היוקרתיים והמאובטחים בניו יורק ודבר לא הצליח לחמוק מעינו. ביחידת הגג במעלה הבניין יושב במעצר בית אחד מנפילי וול סטריט – ארתור שו (אלן אלדה) אחרי שגנב 2 מיליארד דולר ממשקיעיו. ההונאה הגדולה ביותר הייתה כלפי עובדי בניין הדירות שניהל עבורם את כספי הפנסיה. ימים ספורים לפני ששו מצליח להתחמק מהפשע המושלם – צוות העובדים של ג'וש פונה לנוכל העממי סלייד (אדי מרפי) כדי לתכנן את הבלתי אפשרי ולגנוב 20 מיליון דולר. הם בטוחים שהכסף מוסתר בדירה המאובטחת בקפידה, היכן ששו מוחזק על ידי סוכני FBI ובראשם הסוכנת קלייר דנהאם (טיה לאוני). הם אמנם חובבנים, בבחינת טירונים בפשע - אבל הם מכירים יותר טוב מכל אחד אחר את בניין הדירות.