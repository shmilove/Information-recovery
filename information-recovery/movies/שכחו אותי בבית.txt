קומדיה של כריס קולומבוס ("גברת דאוטפייר"). משפחה ברוכת ילדים יוצאת לחופש אך שוכחת את קווין (מקולי קלקין, הבן הטוב), הבן הצעיר, כיוון שהוענש יום לפני ונשלח לישון לבדו בעליית הגג. רק באמצע הטיסה מבינה האמא (קתרין אוהרה, "משב רוח מוזיקלי") את טעותה המרה, ומנסה נואשות לחזור לביתה. בד בבד קווין הקטן מבין את מר גורלו, ומשכנע את עצמו שהוא זה שהעלים את המשפחה שלו במשאלותיו. הוא גם לומד להסתדר לבד בבית, עד שמגיעים לאזור שני שודדים (ג'ו פשי, "החבר'ה הטובים", ודניאל סטרן, "עד החתונה זה יעבור"), אשר מאימים על השלווה. הסרט עצמו, ומקולי קלקין היו מועמדים לפרסי גלובוס הזהב. פס קול הסרט (ג'ון וויליאמס, "מלחמת הכוכבים") היה מועמד לפרס האוסקר.