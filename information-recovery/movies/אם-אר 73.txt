לואי שניידר, אותו מגלם דניאל אוטיי המצוין (מחבואים), הוא שוטר גמור, שיכור, עייף ורדוף רגשות אשם לאחר שאשתו נפצעה קשה בתאונה בזמן שהוא התנה אהבהבים לשוטרת עמיתה. הוא זוכה בהזדמנות לגאול את נפשו כשצעירה בשם ג'וסטין פונה אליו עם שיחרורו מהכלא של רוצח סדרתי, שחיסל את משפחתה 25 שנים קודם לכן – רוצח שהובא למעצר על ידי שניידר עצמו. מותחן אפל שמהווה שלישי בטרילוגיה המשטרתית של אוליביה מרשאל.