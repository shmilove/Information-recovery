ארבע שנים לאחר שעזבה אחותו את הבית והשאירה לו אוסף תקליטים סודי, ויליאם מילר הוא מבקר מוסיקה צעיר ודעתני בכמה עיתונים קטנים. הוא כנראה מספיק מוכשר כדי לצוד את עיניהם של עורכי ה´רולינג סטון´ שמציעים לנער הצעיר ללוות את סיבוב ההופעות של להקה מתחילה, שאולי עושה את דרכה לצמרת. לאחר שהוא משכנע את אימו, ששנים אסרה על השמעת סיימון וגרפונקל בבית, מצטרף ויליאם ללהקה ודרך המהמרות של עולם הרוק של שנות השבעים לומד דבר או שניים על החיים ועל עצמו...