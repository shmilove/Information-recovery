"הסיפור על פי בארני", שזכה לתגובות נלהבות בפסטיבל ונציה ובפסטיבל טורונטו האחרון, מביא את סיפור חייו הצבעוניים של בארניפנופסקי (פול ג'יאמטי) - מפיק טלוויזיה יהודי, רגזן ובוטה, אך גם רומנטיקן חסר תקנה. הסרט מבוסס על ספר מצליח מאת הסופר היהודי מרדכי ריצ'לר, והוא מלווה את בארני לאורך שנים מלאות ברגעים קטנים וגדולים - המרכיבים ביחד סיפור חיים אפי של איש פשוט ורגיל מראה ושל האנשים שסביבו - נשותיו, אביו חסר המעצורים וחברו המופקר. ארבעה עשורים, שלוש נשים, שתי יבשות ואינספור עליות ומורדות מרכיבים את סיפור החיים יוצא הדופן של בארני, הגיבור הכי אנטי גיבור שתפגשו.