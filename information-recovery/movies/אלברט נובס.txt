אישה במאה ה 19 לא יכולה הייתה לעבוד, להיות עצמאית והכי גרוע - לא להיות נשואה. לרשותה עמדה רק דרך אחת להתפרנס בכבוד- להיות גבר. אלברט נובס (קלוז) הוא משרת מאופק וצנוע בבית מלון מפורסם בדאבלין, אשר אינו נוהג להתחבר עם אנשים ונראה כי הוא מסתיר סוד מזה שנים. יום אחד כשמגיע למלון איש צוות נאה במיוחד מתעורר אצל אלברט לראשונה החשק לצאת מעולם השקר בו הוא היה כלוא כל חייו. תוך כדי התהליך הוא מוצא עצמו במרכז משולש אהבים יוצא דופן ועליו להחליט למי הוא מגלה את האמת ומה הוא עושה עם הכסף הרב שחסך לאורך השנים. "אלברט נובס" הוא דרמה יוצאת דופן על חייה של אישה אחת במאה ה 19 שמצליחה לגעת בלב של כולנו גם כשהיא מתקשה כל כך להעלות חיוך על שפתיה ולהאמין שגם לה מגיע לאהוב ולהיות נאהבת עוד בימי חייה.