זהו סיפורו של מיכאל, נער בן 14 מעיירה קטנה בהולנד. התקופה היא חורף 1944-1945  וענייני המלחמה מלהיבים את מיכאל. הוא מעוניין להצטרף למחתרת אך לא יודע איך. כל זה משתנה כאשר חברו מבקש ממנו להעביר מכתב במקרה ומשהו ישתבש. מאותו הרגע מיכאל מגלה שענייני המלחמה לא מלהיבים כמו שחשב. הוא נזרק לבגרות בזמן קצר. הוא נחוש לסייע לטייס בריטי שמטוסו הופל ליד העיירה, אך הוא לא בוטח באיש. בסביבת העיירה רוחשים הגרמנים ומחפשים את הטייס הפצוע. מיכאל חושד במשתף פעולה בעיירה ועליו להבריח את הטייס לפני שהגרמנים יגלו אותו. נאמנות מול בגידה, אהבה מול צער ויגון. הסרט בנוי היטב לטעמי. העלילה מרתקת והתחושות הגואות לא מניחות לרגע.