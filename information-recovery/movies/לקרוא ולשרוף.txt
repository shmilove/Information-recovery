קומדיית ריגול שחורה כפי שרק האחים כהן יכולים היו להמציא. לאחר דרמת פשע אלימה במיוחד ("ארץ קשוחה") חוזרים האחים כהן בקומדיה פרועה ומטורפת. הפעם, מצטרפים אל ג'ורג' קלוני ופרנסס מקדורמנד, גם טילדה סווינטון, ג'ון מלקוביץ' ו - בראד פיט. הסיפור, שכידוע אצל האחים כהן הוא שולי, עוסק באוסבורן קוקס, סוכן בכיר ולא מוצלח במיוחד ב- .CIA לאחר שמפטרים אותו מסוכנות הביון מחליט קוקס להעלות על הכתב את סיפור חייו, אלא שאז כשהוא מגלה שאין לו בעצם הרבה מה לספר, הוא כותב ספר זיכרונות מדומיין.. עותק של הספר מגיע בדרך לא דרך לידי המאהבת של החבר של החבר... מה שמוביל לכך שהסוכן הלא יוצלח נסחט ע"י שני לא יוצלחים נוספים, הבטוחים שהמסמך שברשותם הוא בעל חשיבות ביטחונית עליונה וזו ההזדמנות שלהם לנסות ולמכור אותו לרוסים. עד מהירה ענייני אהבה וביטחון המדינה מסתבכים ואיש אינו יודע עוד במי אפשר לבטוח ולמה להאמין...