מיני סידרת דרמה בריטית, בהפקת חברת גרנדה, שזכתה לפרסים רבים של תעשיית הקולנוע הבריטית.

במאה ה- 18, הדרך היחידה לנווט בבטחה בים, היתה לעקוב אחר קו-חוף לאורך כל הנתיב, מה שלא הביא אותך מאירופה
אל איי הודו המערבית או לאמריקות. תצפית בשמש או בכוכבים היתה נותנת לך את קו-הרוחב, אך לא את קו-האורך, אלא אם
כן נעשה הדבר יחד עם שעון השומר על זמן מדוייק בים, ושעון כזה לא היה בנמצא. לאחר עוד אסון ימי אחד מני רבים, עקב
טעויות בניווט, קבע הפרלמנט הבריטי פרס כספי ניכר לשיטה למציאת קו-אורך בים.
הסרט נע במקביל בין שני סיפורים: הראשון מתאר את מאמציו של ג'ון הריסון (1693-1776), נגר בן המאה ה- 18, לבנות שעון,
אותו היינו מכנים כיום כרונומטר ימי, אך ועדת הפרס שבה והערימה קשיים בפניו; השני, של רופרט גולד (1890-1948), בן המאה
ה- 20, אשר מקדיש בלהט ובאובססיביות הרסנית את זמנו לשיפוץ שעוניו של הריסון, כדי להוכיח את גדולתו.
בתפקידים הראשיים: מייקל גמבון וג'רמי איירונס. רשימה ארוכה ומכובדת ממיטב שחקני הבד הבריטי, מפארת את הסרט.