קיסר צעיר בממלכת האינקה סובל מעקשנות ויהירות של גיל הנעורים. מנחת זרועו סובלת יועצת הסתרים הותיקה, איזמה, שמפוטרת חיש קל. אך לא מרשעת כאיזמה תוותר בקלות. אחת ושתיים היא הופכת את הקיסר הצעיר ללאמה. עתה עליו ללמוד לפלס את דרכו מחדש אל הכס ממנו הודח, בעזרתו של פאצ'ה, איכר גדול ממדים וטוב לב... אולפני דיסני זונחים לרגע את שלל העצות הטובות לחיים בריאים ומפתיעים בסרט אנימציה קליל, נטול חשיבות עצמית ובעיקר מצחיק מאד. עם אנימציה מצוינת כרגיל, עם הומור ויזואלי ומילולי מושחז "הקיסר נפל על הראש" מציע חוויה אסקפיסטית משובחת.