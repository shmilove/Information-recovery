סנדרה היא מנהלת לחוצה של מסעדת אוכל מהיר, שיום אחד מקבלת שיחת טלפון מגבר אנונימי שמציג עצמו כשוטר. האיש טוען שאחת מעובדותיה, בקי, הואשמה ע"י לקוח בגניבה של כספו. עפ"י ההוראות של השוטר, לוקחת סנדרה את בקי לחדר אחורי ומתחילה לבצע בה חיפוש יסודי. לרגע היא לא שואלת את השוטר לפשר החדירה הזו לפרטיותה של העובדת, גם כשההוראות מתחילות להישמע כמו הוראות בלתי חוקיות בעליל. סרטו עוכר השלווה של קרייג זובל (Great World Of Sound) מבוסס על סיפור אמיתי.