"התבגרות" יצירתו הקולנועית יוצאת הדופן של הבמאי ריצ'רד לינקלייטר, אשר קטף את פרס הבמאי הטוב ביותר בפסטיבל ברלין השנה לסרט זה, צולמה לאורך 12 שנה עם אותה קבוצת שחקנים קבועה בכיכובם של פטרישה ארקט ואית'ן הוק. הסרט, עוקב אחר מייסון (קולטריין), מגיל 6 ולאורך העשור הראשון הסוער בחייו, בו הוא חווה בין היתר את גירושי הוריו, מעברי בתים, נישואין מחדש, מעברי בתי ספר, מחלוקות משפחתיות, אהבות ראשונות, שברון לב ועוד חוויות שהחיים מציבים לו, אשר יעצבו את אישיותו כאדם בוגר. הסרט בוחן את יחסיו עם הוריו לאורך שנות התבגרותו, ולוקח את הצופה למסע אל תוך הרגעים האינטימיים ביותר של משפחה, אל רגעי עצבות, אל רגעי חדוות ילדות, אל החיים עצמם. צילומי הסרט החלו בקיץ 2002 והושלמו רק באוקטובר 2013 והציגו באופן נפלא את התהליך אותו עוברים מייסון ומשפחתו מילדות לבגרות.