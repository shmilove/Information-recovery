סיפורה של פלוגת חיילים גרמנים בחזית המזרחית במלחמת העולם השנייה, מביא צד אחר, פחות מוכר, מחוויות המלחמה: זה של ה"אויב". לבמאי סם פקינפה (כלבי הקש, חבורת הפראים), הידוע בסגנונו האלים והנוקב, זהו סרט המלחמה היחיד בו הוא מעמת בין מפקד ציני, לא פטריוטי במיוחד, אך כזה שדואג לחייליו, לבין קצין פרוסי נאמן למשטר, שדואג רק לצלב הברזל שיוענק לו עם הניצחון. מטריד ועוצמתי. עם ג'יימס קובורן (פגיעה), מקסימיליאן של (טופקאפי) וג'יימס מייסון (לוליטה).