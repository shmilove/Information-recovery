"ברוכים הבאים לזומבילנד", המקום בו כל הסיוטים שלכם עומדים להתגשם והם הולכים לעשות זאת בצורה הכי משעשעת. ג'סי אייזנברג ("חיים בין השורות", "ארץ ההרפתקאות") הוא קולומבוס, נער מסוגר ומבוהל שבזכות פחדנותו הצליח לשרוד את מגיפת הזומבים הקשה שפקדה את העולם - כל מי שננשך נדבק והופך בעצמו לזומבי רעב ומטומטם. וודי הארלסון, מגלם את טלהאסי, צייד זומבים מסוקס וקשוח שפוגש את הנער המבוהל ויחד איתו מנסה להציל את העולם, או לפחות להרוג כמה שיותר זומבים בדרך וכל המרבה הרי זה משובח.