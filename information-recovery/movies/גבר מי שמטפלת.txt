השחקן "המהיר והעצבני" וין דיזל, חוזר אלינו בקומדיה משפחתית. השרירן הקרח מגלם את שיין וולף, לוחם יוצא יחידה קרבית בעל ניסיון רב בשטחי מלחמה. להפתעתו הוא זוכה לתפקיד שלכאורה נראה שהכישורים הקרבים לא ממש הכרחיים בו, אבל מסתבר שלהגן על חמשת ילדי משפחת פלאמר יכולה להיות משימה די קשה. אביהם המנוח של חמשת השובבים היה מדען אשר עבד בשירות המדינה. לפני מותו השאיר אביהם בביתם ניסוי סודי ביותר. שיין נשלח לטפל בילדים וכמובן למנוע מהאנשים הלא נכונים לגלות פרטים על הניסוי. במהלך התפקיד שיין יגלה שלטפל במשפחה, זה קצת שונה מלהיות מפקד ביחידה עילית. 