מייגן (ג'סיקה סימפסון), כוכבת קולנוע הוליוודית נוצצת, מנהלת את חייה לפי גחמותיו של הסוכן שלה (סטיב גאטנברג). למרות שהיא מעוניינת לייצר לעצמה תדמית של שחקנית רצינית ובוגרת, היא משתכנעת פעם אחר פעם להמשיך ולשחק בתפקידים שטותיים וחסרי חשיבות. יום אחד מגלה מייגן שהסוכן שלה ברח עם כל כספה. מדוכאת וחסרת כיוון, היא מתרסקת עם המכונית שלה וניצלת בנס. המפקד הריסון, מגייס למארינס האמריקאי, בא לעזרתה ומסיע אותה למשרדו כדי שתוכל לבקש טרמפ הביתה. חביבותו של הריסון, הסלוגנים שבמשרדו והייאוש אליו נכלאה בחייה הפרטיים משכנעים אותה להתגייס לצבא ארה"ב.