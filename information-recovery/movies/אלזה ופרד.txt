אלזה הקשישה תמיד חלמה לחיות בתוך "לה דולצ'ה ויטה" של פדריקו פליני. במקום אניטה אקברג שמתרחצת במזרקה ברומא תופיע היא - אלזה, כשלצידה , במקום מרצ'לו מסטרויאני, יעמוד בחיר ליבה. פרד, קשיש שהתאלמן לאחר שנות נישואים רבות, נמצא בדיכאון קשה. בתו מחליטה שעדיף עבורו לעבור לדירה קטנה יותר ללא הזיכרונות מאשתו המנוחה. מפגש מקרי עם אלזה משנה את חייו לחלוטין והשניים מתאהבים כפי שמעולם לא חלמו שאפשר. כאשר אלזה מתבשרת שיש לה מחלה סופנית מחליט פרד להגשים את חלומה המתוק ולשחזר עבורה מחדש את הסצנה מ"לה דולצ'ה ויטה".