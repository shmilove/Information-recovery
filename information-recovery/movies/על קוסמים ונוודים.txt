דונדאפ רוצה לעזוב את הכפר ההררי המנותק אי-שם בבהוטן ולהגר לארצות-הברית. כשמגיע המכתב המיוחל עם הוויזה מתברר כי עליו להתייצב בשגרירות בתוך יומיים. לדאבונו, הוא מחמיץ את האוטובוס לבירה ועתה עליו למצוא פתרון אחר - סוגיה לא פשוטה לסנוב, המתנשא על כפרי שנוסע למכור בשוק את מרכולתו ולוקח אותו איתו. בדרך יצטרפו אליהם נזיר בודהיסטי המנגן על כלי מיתר, יצרן ניירות אורז ובתו בת ה-19. עד שנגיע העירה כבר נמצא דונדאפ אחר. סרטו של קיינטס נורבו, השלישי בהיררכיה אחרי הדלאי-לאמה ומי שביים את ״הגביע״, הוא יצירה קלילה, עשויה ברוח בודהיסטית, המתייחסת לגיבוריה בכבוד ואהבה.