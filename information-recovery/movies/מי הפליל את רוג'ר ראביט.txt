סרטו פורץ הדרך של רוברט זמקיס (קונטקט), המשלב בין אנימציה לצילום רגיל, מגולל את סיפורו של אדי וליאנט (בוב הוסקינס, בקצה הקשת), בלש פרטי שמאס בעולם המצוירים עליו פעם הגן, לאחר שאחיו נרצח בידי דמות מצוירת. כאשר מפיק חשוב נרצח והחשד נופל על רוג'ר הארנב, אדי מתחיל לחקור את הפרשיה בעל כורחו ונכנס שנית לעולם המוזר של המצוירים ממנו ניסה להימנע כל השנים. הסרט זכה בפרסי אוסקר על אפקטים ועריכה. מהדורה מיוחדת לקומדיה החצי-מונפשת, פורצת הדרך וההיסטרית של רוברט זמקיס (בחזרה לעתיד), הכוללת סצינה שנחתכה מהסרט, סרטים קצרים עם דמותו של רוג'ר ראביט והרבה סרטים תיעודיים על תהליך העבודה. מומלץ!