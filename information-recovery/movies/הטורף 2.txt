המשך לסרט הראשון אודות חייזר הראסטה העצבני, בבימויו של סטיבן הופקינס (החיים על פי פיטר סלרס). האריגן (דני גלובר), בלש משטרה בעתיד (1997), מגלה כמה רציחות מוזרות בין כנופיות סמים, שלא נראות לו מעשה ידי פושעים, שלא לומר בני אדם. במהלך חקירה הוא מגלה שה"טורף", חייזר שנצפה בעבר בג'ונגלים מרוחקים, הגיע לסביבה והוא הורג אנשים בכדי לאסוף את שרידיהם. למרות שממוניו אוסרים עליו מפורשות להתערב, האריגן יוצא לעצור את האורח הקטלני לפני שיהרוג את הקורבן הבא שלו.