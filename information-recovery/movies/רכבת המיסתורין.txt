זוג יפני עם אובססיה לשנות החמישים באמריקה נוסע לממפיס. שלושה סיפורים שונים מוצגים כאשר החוט המקשר ביניהם הוא המלון בו שוהים בני הזוג היפנים. מעל הכל שורה רוחו המלכותית של המלך בכבודו ובעצמו – אלוויס פרסלי. סרטו המוזר של במאי האינדי הגדול ג'ים ג'רמוש (גוסט דוג, פרחים שבורים), עלייה לרגל לעיר האיקונית ומחווה יפה למוזיקה שבקעה מתוכה וכבשה את העולם. זכה בפרס בפסטיבל קאן. כולל כמה בונוסים תיעודיים, ביניהם אחד על הלוקיישנים של הסרט ועל ההיסטוריה של מורשת ממפיס.