העיר ניו יורק באספקלריה הרומנטית של וודי אלן - עיר לא-אלימה שיושביה הבורגנים-אינטלקטואלים, משוטטים ברחובות בשעות ערב המאוחרות, בלי לחשוש מפגישה עם סוטה או שודד. את זמנם מבלים הניו יורקרים שלו בין מוזיאונים, אולמות קונצרטים ובתי קולנוע. את תחושת הנוסטלגיה מגביר אלן בעזרת מוסיקה של ג’ורג’ גרשווין וצילומי שחור-לבן של גורדון וויליס. מעבר לכל זו קומדיה רומנטית שנונה כפי שרק אלן מסוגל לכתוב ולבצע, כשבמרכז עומדות שתי מערכות יחסים של הגיבור עם נשים - מבקרת ספרות נוירוטית (קיטון) ותלמידת תיכון בת 17 (מריאל המינגוויי).