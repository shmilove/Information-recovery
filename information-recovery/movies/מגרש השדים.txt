עיבוד לרב המכר של וויליאם פיטר בלאטי. אלן בורסטין מגלמת כוכבת קולנוע הטרודה בצילומי סרט חדש במדינת וושינגטון. בתה האהובה (לינדה בלייר) מתחילה לפתע להתנהג בצורה ביזארית ומוטרפת: היא מקללת, מקיאה צואה ירוקה, מתחילה לדבר בלטינית ובקול עבה, ולא מפסיקה להשתולל. האם, המודאגת מהתנהגות בתה שרק הולכת ומידרדרת, מבקשת את עזרת הרופאים. אחרי סידרת בדיקות הם נואשים, מתקשים למצוא פתרון ומפנים אותה לאנשי דת, כדי שהם יגרשו אולי את הדיבוק והשדים שהשתלטו על הבת. העותק החדש כולל 11 דקות נוספות שלא היו בעותק המקורי. כן נערכו שינויים ושיפוצים בדיאלוגים, במוסיקה ובאיכות התמונה והסאונד.