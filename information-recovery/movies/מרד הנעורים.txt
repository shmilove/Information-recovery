סמלים ראשונים, כמעט נבואיים, למרידות הנוער בשנות השישים, בדמויותיהם של מינאו וג'יימס דין האגדי, המגלם תפקיד של בן להורים מן המעמד הבינוני: אב חלש ואם דומיננטית. הוא מסתבך עם המשטרה והופך לאלים. דיוקן מזעזע של נער הנתון במצוקת ההתבגרות. אחת מהמלודרמות החברתיות הקלאסיות של תקופת אייזנהאואר, המבקרת בחריפות כמה מאורחות חייה של המשפחה האמריקאית הממוצעת. הסרט עוסק גם בפוריטניות המינית שהולידה הדחקות שהובילו לאלימות קשה. אחד משלושת הסרטים העלילתיים של ג'יימס דין.