המסכה השחורה הוא לוחם פגום גנטית, שאמנם קיבל תכונות על-אנושיות ויכולת לרפא, אבל ניטלה ממנו היכולת לחוש רגשות. עכשיו הוא עולה על מדען מטורף שמיזג DNA של מתאבקים עם DNA של חיות, על מנת להשביח את הגזע. אט אט הם הופכים למפלצות תאבות בשר, והמסכה יוצא לחשוף את הניסוי הדמוני ולעצור אותו לפני שיהיה מאוחר מדי. וכמובן שאי אפשר בלי איזו עלמה במצוקה. בסרט הזה יש לה דוקטורט. על הכוריאוגרפיה אחראי יואן וו פינג שסגנן את הקרבות המרהיבים ב"מטריקס" וב"להרוג את ביל 2".