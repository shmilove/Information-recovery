שני אנשים, עשרים שנה, יום אחד.
15.7.1988 אמה (אן האת'ווי) ודקסטר (ג'ים סטורגס) נפגשים במסיבת סיום הלימודים באוניברסיטה. מחר דרכיהם אמורות להיפרד. אך לאחר יום אחד בלבד יחד, הם אינם יכולים עוד להפסיק לחשוב זה על זה.

אז היכן יהיו ב- 15 ביולי בשנה הבאה? ובשנה שלאחריה? ובכל שנה ושנה לאחר מכן?

הסרט, המבוסס על רב המכר של דיוויד ניקולס, חושף בפנינו את מערכת יחסיהם ביום קבוע אחד לאורך 20 שנה- על שלל המריבות והפיוסים, התקוות וההזדמנויות המוחמצות, הצחוק והדמעות. וכאשר מבצבצת המשמעות האמיתית של היום המכריע הזה בחייהם עליהם להתעמת עם טבע אהבתם ועם טעם חייהם.