שיא השיאים של הקולנוע הרומנטי ואחד מסיפורי האהבה היפים והמרגשים שצולמו בהוליווד. העלילה מתרחשת במלחמת העולם השניה, על רקע קזבלנקה תחת משטר וישי. קזבלנקה היא מרכז של פליטים העושים דרכם לליסבון שבפורטוגל. כולם מגיעים בסופו של דבר לבית קפה המנוהל ע"י ציניקן אמריקאי. מתחת למעטה החיצוני של בעל הקפה מסתתר רומנטיקן ללא תקנה, תכונה המתחזקת כאשר לתמונה נכנסת אהובתו לשעבר. הסרט נכתב מראש עבור בוגרט והפך עם השנים למקור לא אכזב לציטטות, חיקויים ופארודיות. מבקרי הקולנוע זיכו את "קזבלנקה" באינספור פרשנויות שונות ומשונות, החל מהשוואת דמות הגיבור עם נשיא ארה"ב וכלה בהצגתו כפנטסיה הומוסקסואלית, והסרט גרף שלא במפתיע את פרס האוסקר ב- 1943.- third-ear -