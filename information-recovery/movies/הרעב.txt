סיפור ערפדים על פי המיתולוגיה המוכרת. גבר ואשה יכולים לזכות בחיי נצח בתנאי שישתו את דם אהוביהם. הסרט עוסק בעיקר בחרדה מפני המוות וכליון הגוף. העלילה מתרחשת בדיסקוטק ניו יורקי שבו זוג ערפדים שנפגשו במאה ה18-, סובלים מ"חרפת רעב". הגבר זקוק לדם צעיר באופן דחוף כי גופו עובר הזדקנות מואצת. סרטו של טוני סקוט (אחיו של הבמאי רידלי סקוט) הפך לסרט פולחן ומקוטלג בקטגוריית הפוסט מודרניזם. הסרט מעוצב בסגנון מנייריסטי, תערובת של קיטש ובארוק.