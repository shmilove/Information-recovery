יום הדין בנירנברג הינו סרט משנת 1961 המתאר סיפור בדיוני על ההתרחשויות שלאחר מלחמת העולם השנייה, במשפטי נירנברג. הסרט אינו מתאר את המשפטים של ראשי הצבא והמשטר הנאצי האחראיים לפשעים נגד האנושות במהלך מלחמת העולם השנייה והשואה, אלא מתאר את הליכי המשפט של שופטים נאציים שפעלו תחת המשטר הנאצי. למרות עלילתו הבדיונית, הסרט מבוסס בחלקו על משפט אמיתי ,ארה"ב נגד ג'וזף אלטשוטטר או בשמו הפופולארי "משפט השופטים". אחד מסדרת משפטי המשנה בנירנברג בו נשפטו 16 שופטים ועורכי דין בעלי תפקיד "במערכת הדין והצדק" של הרייך השלישי. ספנסר טרייסי הוא שופט אמריקני הניצב בפני הכרעות קשות בנוגע למידת אחריותם של הנאשמים למעשי הפשע של הרייך השלישי. הסרט בוחן באומץ את התפיסה המורכבת של אינדווידואל המבצע פשעים עבור המדינה ובמסגרת החוק. הסרט לא תעמולתי, ולא נוקט עמדה גם בנושאים הקשים ביותר.תסריט מבריק של אייבי מאן שבוים על ידי סטנלי קריימר, בכיכובם של ספנסר טרייסי, ברט לנקסטר, ריצ'רד וידמארק, מרלן דיטריך,מקסימיליאן של, ג'ודי גארלנד, מונטגומרי קליפט, ורנר קלמפרר, וויליאם שטנר.הסרט זכה בפרס האוסקר לשחקן הטוב ביותר (מקסימיליאן של) ולתסריט המבוסס על יצירה כתובה (אייבי מאן) וכן לעוד 12 פרסים בתעשיית הקולנוע העולמית.