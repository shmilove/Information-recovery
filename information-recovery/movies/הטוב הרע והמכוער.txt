הטוב הרע והמכוער (Il buono, il brutto, il cattivo), הוא מערבון ספגטי קלאסי, השלישי בטרילוגיה שביים סרג'ו לאונה.הטרילוגיה - הכוללת את סרטיו המוקדמים של לאונה - החלה בשנת 1964 עם 'בעבור חופן דולרים', המשיכה ב-1965 עם 'הצלפים' ונחתמה עם 'הטוב הרע והמכוער' שיצא לאקרנים ב-1966.המערבון, שהופק באיטליה, נחשב לגדול מערבוני הספגטי בכל הזמנים. חובבי מערבונים עשויים לצפות בסרט זה מספר פעמים ולהכיר בעל פה דיאלוגים מסצנות רבות שבו. סצנת הסיום של הסרט היא מהזכורות בתולדות הקולנוע.