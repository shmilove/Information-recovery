לפני שישים ואחת שנה, נפגשו צבא ארה"ב וצבא יפן באיוו ג'ימה. כעבור מספר עשורים, מתגלים בחפירות מאות מכתבים באדמת האי השומם. המכתבים נותנים קול ופנים לגברים אשר לחמו שם ולמפקדם יוצא הדופן, טדאמיצ'י קוריבאשי (קן וואטאנבה) אשר עמד בראשם. בטקטיקות חסרות התקדים של קוריבאשי, מה שהיה צפוי להיות תבוסה מהירה ועקובת דם, הופך ללחימה נועזת ורבת תושייה שנמשכת כמעט ארבעים יום. כ- 7,000 חיילים אמריקנים נהרגו באיוו ג'ימה; יותר מ 20,000 חיילים יפנים הושמדו. אדמותיה השחורות של איוו ג'ימה מוכתמות בדמם, אך הקרבתם, מאבקם, אומץ לבם וחמלתם ממשיכים לחיות במכתביהם ששלחו הביתה.חלק שני בסאגת המלחמה של קלינט איסטווד (לאחר "גיבורי הדגל" שהציג את הצד האמריקני) המציג הפעם את הצד של היפנים במאבק עקוב הדמים באיוו ג'ימה, ורובו כמובן גם דובר יפנית.על התסריט אחראי פול האגיס ("מיליון דולר בייבי", "התרסקות" וגם "גיבורי הדגל").הסרט זכה באוסקר לעריכת סאונד והיה מועמד לאוסקרים בקטגוריות הסרט הטוב ביותר, התסריט הטוב ביותר והבמאי הטוב ביותר (קלינט איסטווד).