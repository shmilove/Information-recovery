'מסע בין גלאקסיות': עברו 18 שנה מאז בוטלה הסדרה 'מסע גלקטי' בכיכובם של השחקנים ג’ייסון נסמית’ (כקפטן פיטר טאגארט), גוון ד’מרקו (כסגן טוני מדיסון), אלכסנדר דיין (כד"ר לזרוס), טומי וובר (כסגן לרידו) ופרד קוואן (כסמל טכני צ’ן). כעת הם מבלים את זמנם בכנסי מדע-בדיוני וטקסי פתיחות חנויות, תחת תחפושות דמויותיהם לשעבר. הייאוש שובר אותם, עד שחייזרים בשם ת’רמיאנים מגיעים לכדור הארץ. אלו הבינו בטעות כי סדרת המד"ב מסע גלקטי היא כולה אמת לאמיתה, ועל כן לוקחים את צוות המסע בכדי שיציל אותם מידיו הרצחניות של גנרל סאריס והארמדה שלו, במלחמה פאן-גלקטית. בדיחה טובה על מסע בין כוכבים וסדרות מד"ב נוספות.