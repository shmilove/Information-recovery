אי שם בשנות השמונים רנדי רובינסון (מיקי רורק) היה השם החם בעולם ההיאבקות. ערב אחר ערב הוא היה ממלא אולמות במעריצים שרופים שבאו שוב ושוב לצפות באגדה שלהם. אבל מאז שנות השמונים חלפו שני עשורים, ורנדי כבר לא מה שהוא היה. ולמען האמת, אפילו למלא אולמות קטנים של בתי ספר תיכון הופכים עבורו לאתגר. כאשר רנדי חוטף התקף לב פתאומי ונאלץ בעל כורחו להתרחק מההיאבקות הוא מגלה שיש חיים אחרי הזירה. הוא מחדש את הקשר עם בתו, סטפני (רייצ'ל איבן ווד) ומוצא אהבה בזרועותיה של רקדנית אקזוטית (מריסה טומיי).אבל האם רנדי מוכן לדף חדש? המרחק והגעגוע לזירה מקשים על רנדי לנהל חיים נורמלים, וככל שהימים עוברים הפיתוי לחזור גדל וגדל...