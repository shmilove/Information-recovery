הסיפור של סינדרלה עוקב אחר גורלה של אלה הצעירה (לילי ג'יימס) שאביה הסוחר נישא מחדש לאחר מות אימה. להוטה לעזור לאביה האוהב, אלה מברכת את אימה החורגת החדשה (קייט בלאנשט) ובנותיה אנסטסיה (הולידיי גריינג'ר) ודריסלה (סופי מקשירה) לביתם החדש. אבל כשאביה של אלה נפטר בפתאומיות היא מוצאת את עצמה נתונה לרחמיה של משפחתה החדשה הקנאית והאכזרית. לבסוף היא הופכת ללא יותר ממשרתת מלאה באבק, ומקבלת את שמה החדש והמזלזל סינדרלה. אלה יכולה בקלות לאבד תקווה אבל למרות האכזריות שמגלים כלפיה, אלה נחושה לכבד את מילותיה האחרונות של אימה "תהיי אמיצה וטובה". היא לא תיכנע לייאוש או תתעב את אלה המתייחסים אליה רע. יום אחד היא פוגשת זר מקסים ביער. היא לא מודעת לכך שהוא נסיך, ואלה סוף סוף מרגישה שהיא פגשה נפש אדיבה בעולם. נראה כאילו גורלה עומד להשתפר כשהארמון שולח הזמנה פתוחה לכל נערה להשתתף בנשף, ואלה מקווה לפגוש שם את העלם המקסים פעם נוספת (ריצ'ארד מיידן). אבל אמה החורגת אוסרת עליה ללכת וקורעת את שימלתה.