סופרמן נולד בתור קאל-אל על הכוכב קריפטון, ונשלח לכדוה"א על-ידי הוריו (ג'ור-אל ולארה), זמן קצר לפני התפוצצות הכוכב שלו. החללית שלו נוחתת בכפר קטן בקנזס, "סמולוויל". הוא מאומץ ע"י זוג חקלאים חשוך ילדים בשם ג'ונתן ומרתה קנט. הם נתנו לו את השם קלארק קנט וגידלו אותה באהבה, תוך מתן דגש על חינוך ערכי, יושר ומוסר. בגיל ההתבגרות החל קלארק לגלות את כוחותיו ומוצאו המיוחדים. בתקופת התיכון ניהל רומן קצר עם לאנה לאנג. אחרי שסיים את התיכון, עבר קלארק למטרופוליס והחל לעבוד כעיתונאי בדיילי פלאנט. שם הוא מתאהב בלויס ליין, עיתונאית חוקרת יפהפיה ואמביציונית. במטרופוליס נולד במוחו הרעיון שינצל את כוחותיו על מנת לעזור לאנושות. בעזרת אמו שתופרת לו את החליפה, הוא עוטה את זהותו של "איש הפלדה" - או "סופרמן" - השם שטבעה לואיס ליין. מאחר שלויס שותפתו של קלארק לעבודה, ובגלל היותו סופרמן, היא נהנית מבכורה בגישה אל סופרמן, סיקור מעלליו וביצוע ראיונות עימו.
בסרט השני בסדרה, סופרמן מסכים לוותר על כוחותיו לטובת האהבה. לקס לות'ר, כרגיל משוחרר טרי מהכלא, מנסה לנצל את המצב וחובר לשלישיית פושעים מקריפטון. בדומה לסופרמן, גם הם נהנים מכוחות מיוחדים בכדור הארץ.