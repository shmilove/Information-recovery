"גריי גארדנס" הוא סרט טלוויזיה בהפקת HBO, העוסק באם ובתה, דודתה ובת-דודתה של ג'קי קנדי אונאסיס, לשעבר נשות חברה נוצצות מפארק אווניו, שהפכו לחסרות כל ועברו לחיות בבדידות באחוזה רחבת ידיים באיסט-המפטונס, ניו-יורק. הסרט מבוסס על סרט תיעודי בעל אותו השם מ-1975 ובגרסתו החדשה מלוהקות ג'סיקה לאנג ודרו ברימור לתפקידים הראשיים. הסרט שם דגש על אספקט האופנה בחייהן של שתי הדמויות, לפני ואחרי שירדו מנכסיהן.