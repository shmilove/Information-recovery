"רוק לנצח" הוא סרט מוזיקלי בכיכובו של טום קרוז, המבוסס על מחזמר שהציג בהצלחה רבה על במות ברודווי.

כמו ההפקה שעליה הוא מתבסס, גם הסרט מתרחש על רקע סצנת להקות המטאל הביזאריות של האייטיז. הוא מתמקד במעלליו של מועדון רוק בלוס אנג'לס, שעומד בפני סגירה בהוראת אשתו הקפריזית והשמרנית של ראש העירייה. היחיד שיכול להציל את המועדון הוא סטייסי ג'קס, הכוכב הגדול של התקופה, אליל נערות ואצטדיונים ואולי גם המשיח של המקום.

"רוק לנצח" מציג אנסמבל עתיר כוכבים: טום קרוז, בתפקיד מפתיע, מגלם את הרוקסטאר ארוך שיער ומעוטר הקעקועים; אלק בולדווין הוא בעל המועדון הנלהב, ראסל ברנד הוא הסיידקיק המשעשע שלו, וקתרין זיטה ג'ונס היא אשת ראש העירייה המרשעת.
את הסרט ביים אדם שנקמן, במאי "היירספריי" וגם כוריאוגרף מוערך בהוליווד, שיצר גם את הכוריאוגרפיה לסרט זה.

"רוק לנצח" מציג גם את המוזיקאית המהוללת מרי ג'יי בלייג', שכמעט ולא הופיעה בסרטים קודם לכן. בשנת הפצתו של סרט זה, היא לוהקה גם לגלם את הזמרת נינה סימון בדרמה ביוגרפית על חייה.