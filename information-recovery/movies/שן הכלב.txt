תארו לעצמכם את בית האח הגדול מנוהל ע"י לארס פון טרייר. ככה זה בבית המשפחה היוונית שעומדת במרכז סרטו עטור הפרסים (ביניהם אחד בקאן) של גיורגוס לאנטימוס. שתי נערות ואחיהן המבוגר יותר כלואים בבית המשפחה, מאחורי גדרות גבוהים, מנועים ע"י האב והאם מלצאת ולהכיר את העולם החיצוני. השלושה לומדים סוג חדש של אוצר מילים על מנת לא להבין את המציאות כפי שהיא, ומבלים במשחקי חברה תימהוניים. כשהאב מביא הביתה אישה שתעזור לבן לפרוק את המתח המיני שלו, היא מכניסה איתה רוח שעשויה לשנות את מאזן חייהם של הדיירים.