הסרט הראשון בטרילוגיית הפנטזיה האולטימטיבית של פיטר ג'קסון על פי ספריו הפופולריים והמבריקים של ג'.ר.ר. טולקין. יצירת מופת שבונה עולם מופלא של יערות עד, שבטים עתיקים, יצורים מיתולוגיים ודמויות הרואיות. ההוביט פרודו מקבל משימה מסוכנת להעביר טבעת פלאים לארץ החושך, על מנת להשמידה לדיראון עולם, בלי שתיפול לידי כוחות האופל. לשם כך נאספים סביבו נציגים אמיצים מטעם בני האדם, הגמדים והאלפים שוכני העצים החלומיים, וגם מכשף טוב אחד ששומר עליהם לכל אורך הדרך. זוכה אינספור פרסים בינלאומיים, ביניהם גם כמה פסלוני אוסקר. את המוזיקה הסוחפת כתב האווארד שור (כנופיות ניו יורק, אקזיסטנז).