סרטו האפי של מיכאל קאקויאניס (זורבה היווני) בכיכובה של איירין פאפאס המדהימה בעצמתה (זורבה היווני, אלקטרה), המתחקה אחר הטרגדיה של אוריפידס המגלמת את סיפור עקידת יצחק של תרבות יוון והמערב. אגממנון, מפקד הכוחות היווניים במלחמת טרויה, מתכונן לקראת מתקפת מחץ כדי לשחרר אחת ולתמיד את הלנה היפה. אלא שהאלים לא לצידו והוא נדרש להקריב את בתו הצעירה על מנת לזכות בחסדיהם. אמה של איפיגניה התמה, קליטמנסטרה (פאפאס), יוצאת למלחמת חורמה בבעלה כדי למנוע את רוע הגזרה. הסרט היה מועמד לאוסקר עבור הסרט הזר הטוב ביותר.