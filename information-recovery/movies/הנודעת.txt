מיאמי, אביב .1946 סוכן CIA מצודד פונה לאזרחית אמריקאית נאמנה, בתו של אדם שהורשע בריגול לטובת גרמניה הנאצית, ומציע לפעול בשירות המולדת. השניים עוד לא מגיעים לריו דה ז´אנרו והבחורה כבר מאוהבת במפעילה עד מעל לראש. הבעיה: במסגרת פעילותה עליה להתקרב לאחד ממכריו הנלוזים של אביה, ובהמשך לא רק להכנס למיטתו ואף להנשא לו. הלז קשור לרשת נאצית זדונית הפועלת בברזיל וכורה רגבי אורניום לטובת תחייתה של המפלצת. "הנודעת", אחד מפסגות היצירה של אלפרד היצ´קוק, מוצא לו מקום של כבוד כמעט בכל המשאלים על הסרטים הגדולים של תולדות הקולנוע. באלגנטיות המוכרת שלו מצליח היצ´קוק לבנות אוירת מתח אפקטיבית באמצעות פישוט ההתרחשויות וסיגנונן בו זמנית. חוץ מהשימוש הוירטואוזי במצלמה )ויש כאן כמה מהשוטים המרהיבים ביותר של תולדות הקולנוע( וממלאכת העריכה המתוחכמת, הוא מפגיש בתפקידים הראשיים שניים מהשחקנים האהובים עליו ביותר )גרנט הופיע אצלו ארבע פעמים וברגמן שלוש( ומצליח לסחוט מהיחסים ביניהם את המתח המירבי. טריוויה: היצ´קוק והתסריטאי המחונן בן הכט החלו לעבוד על הסרט עוד ב-1944, כאשר פצצת האטום לא יצאה עדיין מגדר השמועה. האגדה יודעת לספר כי השניים התקשרו למנהלת הסודית של הפצצה ושאלותיהם החקרניות כמעט והובילו למאסרם.