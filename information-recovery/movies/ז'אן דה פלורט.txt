יצירת המופת של קלוד ברי שזיכתה את דניאל אוטיי בפרס הסיזאר עוסקת בסוגיות של טריטוריאליזם, חמדנות ורוע אנושי. כפרי זקן ובני משפחתו חומדים את אדמתו של אדם אחר בשל מי המעיינות שנפלו בחלקו, להם הם זקוקים לצורכי השקיה. לדאבונם מגיע השכן עם אשתו ובתו לגור בנחלתו והם מתכוונים לעשות כל שביכולתם כדי לגרום לו להתפנות, גם במחיר כבד מאוד. סיפור תנ"כי בממדיו המוסריים. חלקו השני של הסיפור האכזרי הזה הוא "מאנון" שצולם באותה שנה ומתאר את התבגרותה של בת השכן המסכן.