הגירסה המלאה (הגירסה המתורגמת לעברית קצרה בכ-30 דק' מגירסה זו) לסרט האימה המופתי המתאר את תהליך שגעונו של סופר כושל ומתוסכל שמקבל משרה כשומר בבית מלון נידח ומבודד בעונה מתה, מקום שבו שנים מספר קודם לכן רצח בעל תפקיד דומה את כל בני משפחתו בעזרת גרזן. "הניצוץ" מהווה נדבך חשוב במכלול יצירתו של סטנלי קובריק (התפוז המכני) למרות השינוי בסגנון ובשפה הקולנועית, ויחד עם "קן הקוקיה" עשה מג'ק ניקולסון כוכב לדורות. זהו עיבוד לאחד מספריו המוקדמים של סטיבן קינג. עם שלי דובאל (פופאי) בתפקיד אשת הפסיכופת.