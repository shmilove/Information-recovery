אורי (אסי כהן) וטלי (מילי אביטל) חברים כבר כמה שנים. לכאורה, טלי לא לחוצה להתחתן ונותנת לאורי את כל הזמן שלו. אבל בחתונה של החברה הכי טובה שלי, אחרי שהיא מגלה מה עשו הגברים ערב קודם עם החשפנית במסיבת הרווקים, בעיות שהודחקו אל מתחת לשטיח מתפרצות. טלי זורקת את אורי מהבית. הבחור מבין שהוא הולך לאבד את אהבת חייו, ועושה את מה שעשו רבים לפניו, ועוד רבים וטובים יעשו אחריו - הוא מציע לטלי נישואים. אורי וטלי מודיעים למשפחות שלהם בשתיים בלילה שהם מתכוונים להתחתן, וטירוף שלם יוצא מהבקבוק. ההורים של טלי יודעים איך בדיוק הם רוצים שתיראה החופה, וההורים של אורי, ובמיוחד אביו, פיני (שמיל בן ארי), שמרן ורודף כבוד כפייתי, נפגעים מגישתה העצמאית מדי לטעמם של טלי.