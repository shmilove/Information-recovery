יצירת המופת המקאברית של פרנק קאפרה הדגול היא קומדיה שחורה משחור על מבקר תיאטרון שמגיע לבית דודותיו הישישות ומגלה שמבעד לחיוכים מסתתרות שתי נשים רצחניות שמסתירות יותר מגופה אחת בארון. יחד עם הגיבור, מצליח הקהל גם הוא להיות מופתע בכל פעם מחדש. סרט על טירוף שכולו דבש ומתיקות, סאטירה מגלגלת מצחוק רוויית סלפסטיק ודיאלוג שנון ובכלל חוויה בקנה מידה היסטורי. מבוסס על מחזה מאוד מצליח בברודוויי מאת ג'וזף קסרלינג.