יחסי אחים הם מוסד קדוש ורגיש - כשדרק (נורטון) נכנס לכלא על רצח של שלושה שחורים, אחיו הצעיר דני (פרלונג) הולך בדרכיו והופך לפעיל נגד השחורים. הגזענות הופכת בשביל דני לדרך חיים - ניאו-נאציזם ותורת הגזע ממלאים את ראשו. המורה שלו בבית ספר (ברוקס) מנסה לשכנע אותו בטעות דרכו, ולשם כך הוא מגייס את דרק שהשתחרר מהכלא אחרי 3 שנים. הכלא שינה את דרק - הראה לו את הדרך ההגונה וההגיונית. אבל לא קל להפסיק את השינאה שבדני - גם אחים צריכים למצוא את הדיבור הנכון ביניהם - אחים בדם ואחים בצבע העור. נורטון היה מועמד לאוסקר על תפקידו המצמרר כגזען לבן, ההופך עורו ומבין ששחור ולבן הם רק גוונים של אותם בני אדם.