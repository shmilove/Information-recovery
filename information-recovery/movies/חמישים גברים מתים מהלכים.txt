קרוע בין חבריו לקהילה בבלפסט שבאירלנד, לבין הצורך להגן על חיי בני אדם חפים מפשע. מחליט מרטין מקגרטלנד, בחור אירי בשנות העשרים לחדור לשורות ארגון המחתרת האיאר.איי הרצחני וחסר הפשרות. הוא מופעל על ידי הכוחות המיוחדים הבריטים ומעביר מידע על תוכניות לפיגועים או התנקשויות. בכך הוא מציל חיים רבים. למעשה שם הסרט "חמישים גברים מתים מהלכים" מבוסס על קביעה של מס' האנשים שאת מותם הוא מנע. הסרט עוקב אחר פעילות הארגונים הרשמיים והלא רשמיים באירלנד בשנות השבעים והשמונים. ככל שמעמיקה חדירתו של מרטין לארגון כך גם מתחילים להתעורר חשדות וספקות בקשר אליו, הן אצל משלחיו והן אצל הארגון בו פעל. מרטין הפך לאב והקשר הנפשי בינו לבין מפעילו מתהדק והוא רואה בו חבר יחידי המבין ללבו. לאחר שמרטין נזרק לכלבים ע"י הכוחות המיוחדים הוא נלכד ע"י האיאר.איי, עונה והצליח לברוח. שנים לאחר מכן אף ניסו להתנקש בחייו מחוץ לאירלנד, אליה לא שב עוד לעולם. סרט עשוי היטב לטעמי. מרתק ומהמם אל אף הקטעים האכזרים לעיתים שבסרט. הסרט מצליח להביא לצופה את תחושת האירועים הקורים בסרט באופן מוצלח ומהמם.