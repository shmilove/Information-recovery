יאפי הסובל מנדודי שינה ועייפות כרונית (אדוארד נורטון, "פחד ראשוני") מתחיל לבקר בסדנאות שיקום של חולי סרטן, אלכוהוליסטים אנונימיים וארגונים אחרים כדי להגיע להתרגשות בחייו. שם הוא פוגש צעירה משועממת ומתחזה כמוהו (הלנה בונהאם קרטר, "כנפי היונה") , איתה הוא מפתח קשר של אהבה/שנאה. במקביל הוא מתחבר אל צעיר ניהיליסט (בראד פיט), המתפרנס מייצור סבון משומן אדם ובז לכל מה שקשור לממסד וחוק. השניים מקימים מועדון אגרוף בלתי חוקי לאנשים המחפשים פורקן מחוץ למסגרת הבורגנית. הקרבות מזרימים אדרנלין לדם, אך גם מובילים להקמתה של כת אנרכיסטית, מיליטנטית ומסוכנת. סרטו החדש של דיויד פינצ'ר ("שבעה חטאים") עפ"י ספרו של צ'אק פלהניוק הוא אחד הסרטים המדהימים של השנה.