עלילה גותית-דרומית בכיכובם של רוברט דובאל הוותיק (אפוקליפסה עכשיו, הסנדק) וביל מארי (אבודים בטוקיו). התקופה היא שנות ה-30 של המאה ה-20, ודובאל מגלם את דמותו של פליקס בוש – זקן שהתבודד בבקתת יער במשך ארבעים שנה. לפני מותו רוצה פליקס לדעת מה תושבי העיירה הקטנה בטנסי חושבים עליו, ומבקש מהקברן המקומי לארגן לו הלוויה אליה יוכל להגיע אינקוגניטו, כדי לצותת לתושבים. השאלה היא האם מישהו בכלל יטרח לבוא... דובאל ממרום שמונים שנותיו נותן הופעה מרתקת, וביל מאיר תומך בערמומיות מקסימה, בתפקיד הקברן.