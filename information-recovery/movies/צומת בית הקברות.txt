יוצרי המשרד הבריטי, ריקי ג'רווייס וסטיבן מרצ'נט, כתבו, ביימו ומופיעים בתפקידים קטנים, בדרמה קומית על שלושה לוזרים מעיירת מעמד פועלים בריטית בשנות ה-70. פרדי הוא הצעיר החביב שלא מוכן להתבגר כמו אביו פועל בית החרושת. ברוס הוא הבריון השחצן שלא רוצה להתבגר כמו אביו העצלן והשתיין. סנורק הוא השמנמן הלא-ממש-מתוחכם שסתם לא רוצה, אממ, להתבגר. השלושה מוצאים עצמם מעורבלים כשכירים בחברת ביטוח מקומית.