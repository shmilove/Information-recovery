סרטו העלילתי הראשון של במאי הוידאו-קליפים יאן סמואל מזכיר יותר מכל את "אמלי" בהמצאותיו הויזואליות הרבות וברוח הרומנטית השורה עליו. זהו אחד מסיפורי האהבה הקולנועיים המפתיעים ביותר של השנים האחרונות - מלא ברגעים מרגשים, קומיים וסוערים כאחד. ג'וליאן וסופי הם שני ילדים בודדים שמוצאים האחד בשניה את הנפש התאומה ונהנים לבלות יחד. כמו תמיד, הכי קשה זה לעשות את הצעד הראשון ולהודות באהבה. במקרה הזה, במקום לתת לרגשות לעשות את שלהן, הזוג הצעיר מלא הדמיון מתחיל במשחק שמסתיים רק אחרי ששניהם מגיעים לגיל שמונים, ושנפתח תמיד במילים: "נראה אותך עושה את זה...". הם מאתגרים האחד את השנייה במשימות שאפילו כוכבי ספורט האקסטרים היו מפחדים לעשות. בתיכון, בתקופת האוניברסיטה, כשהקריירה של שניהם בשיאה, גם כשלשניהם יש בני זוג שונים, המשיכה ההדדית ביניהם גוברת על כל המכשולים. רק את המשחק שנקרא: "נראה אותך אוהב/אוהבת" הם מפחדים להתחיל.תקציר:סינמטק ת"א