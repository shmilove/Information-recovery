סיפורו של הניסוי המקאברי שערך מורה להיסטוריה בתיכון בפאלו-אלטו בשנת 1967, הפעם בגרסא קולנועית ראויה יותר מההפקה הטלוויזיונית המוכרת לכל. סרטו של דניס גאנסל, שכבר דן ברייך השלישי בסרטו Napola, מבוסס על ספר שנכתב על האירוע ב-1988. גאנסל מעתיק את הסיפור מארה"ב לגרמניה ומתאר כיצד הופכת כיתה של נערים ליחידה פשיסטית המידרדרת לאלימות. המורה שביצע את הניסוי המקורי, וויליאם רון ג'ונס, שימש כיועץ להפקה, שלוקחת את הסיפור למקומות אפלים עוד יותר.