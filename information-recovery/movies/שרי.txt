סטיבן פרירס (המלכה) חוזר למוטיבים מוכרים מסרטו המעולה "יחסים מסוכנים", עם אותו התסריטאי, כריסטופר המפטון, ועם השחקנית מישל פייפר, שגילמה שם את העלמה המנוצלת על ידי ג'ון מלקוביץ'. כאן, בעיבוד לשני סיפורים של הסופרת קולט, היא מגלמת את דמותה של קורטיזנית במפנה המאה ה-20, שלוקחת תחת כנפה את בנה יפה התואר של המתחרה שלה. הכל טוב ויפה עד שאמו של העלם מסדרת לו להינשא לבחורה מבית עם כסף והורסת את האידיליה. הציניות, השנינות והאכזריות חוגגות בגדול. עם קאת'י בייטס (מיזרי) והכוכב העולה, רופרט פרנד (ויקטוריה הצעירה, הנער בפיג'מת הפסים).