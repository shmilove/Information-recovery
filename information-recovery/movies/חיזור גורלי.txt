מייקל דאגלאס הוא איש נשוי באושר שמנצל סופשבוע אחד בו אשתו והילדים לא בבית ומבלה לילה עם הקולגה שלו, גלן קלוז. אבל גלן לא מסתפקת בלילה, ומה שמתחיל כהרפתקה מינית קלילה הופך לסיוט מתמשך כשהאשה-של-לילה-אחד מחליטה שהיא רוצה את כל כולו לעצמה. סרטו של איידריאן ליין נעשה בתוככי אמריקה הרייגנית ונפל על אזניים קשובות. המסר המוסרני על סכנת הבגידה יחד עם הסיוט על האשה הנוקמת (ומבשלת שפנים) הפכו את הסרט להצלחה קופתית גדולה.