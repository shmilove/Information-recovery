באזורי השממה בקנטאקי, משפחה מעוותת המתרבה בתוך עצמה, מחליטה לפתוח בתהליך טיהור עץ היוחסין. ראש המשפחה המטורפת, בילי בוב האקפורד, נוהג לחטוף עלמות תמימות על-מנת להביאן לחיק המשפחה, שם מוכרחות הנשים להילחם ביניהן עד המוות, על-מנת להחליט מי הראויה ביותר להיות בת-האקפורד. לאחר-מכן זוכה המנצחת לשכב עם אב המשפחה ובכך להרחיב את השושלת. תוכניתה השטנית של משפחת האקפורד עומדת להשתנות, כאשר בילי בוב מחליט לחטוף את אמבר סטריקלנד, נערה אמיצה, אשר שורשי משפחתה נטועים לא פחות עמוק מאלה של חוטפיה. היא איננה עוד קורבן או טרף, אלא ציידת אשר גדלה וחונכה באזורי השיממון של אלבמה. אחיה, בר וברודי, עולים על עקבותיה, ומה שמתחיל כסכסוך בין כפריים מהירי-חימה, מתפרץ והופך לטבח של ממש, שבו רק החזק שורד.