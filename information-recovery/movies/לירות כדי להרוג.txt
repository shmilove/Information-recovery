מר סמית (קלייב אוון), גבר מסתורי, קשוח ומחוספס, נקלע לסיטואציה בה מחסלים אשה הרה. הוא מיילד את האשה דקות ספורות לפני מותה וכתוצאה נאלץ להגן על היצור הכי תמים בעולם - תינוק שברירי וקטן שזה עתה נולד. כאשר סמית מיילד את התינוק באמצע קרב יריות פרוע הוא מגלה במהרה כי הפעוט הוא המטרה של כוחות הרשע אשר שלחו נבחרת מסתורית ובלתי נגמרת של רוצחים שכירים בראשותו של הרץ (פול ג'יאמטי), כדי למחוק ולהעלים את עקבותיו של התינוק הקטן. בתוך מבול של כדורים ולאחר התמודדות עם כל קרבות הירי האפשריים, סמית חובר ליצאנית דונה (מוניקה בלוצ'י), ויחד מנסים השניים לפתור את התעלומה - מדוע כולם רוצים להרוג את התינוק.  קומדיית פעולה סאטירית שעושה צחוק מסרטי האקשן הקליאשתיים חסרי המעצורים בכך שהיא עצמה חוזרת על אותן קלישאות אקשן בצורה אינטליגנטית, מתוחכמת ומגניבה ביותר, והתוצאה היא "לירות כדי להרוג", בבימויו של מייקל דייוויס ("100 בנות").