להוציא את בעיית הליהוק הקשה הרי שמדובר באחד מסרטי המד"ב הטובים שנעשו מעולם. רוג'ר איברט, כנראה מבקר הקולנוע המפורסם ביותר בארה"ב, בחר אותו לסרט השנה שלו ואף השווה אותו ל"2001" של קובריק ול"מטרופוליס" של לאנג. בעולם עתידני לא מוגדר, מתעורר ג'ון מרדוק במלון זר ומגלה לחרדתו שאיבד את זכרונו. עכשיו הוא נרדף בידי המשטרה על מעשי רצח שלא ביצע ובידי קבוצה מסתורית בשם "הזרים" בגלל כוחות מיוחדים שנתגלו אצלו. סרטו של אלכס פרויאס (העורב;אני,רובוט).