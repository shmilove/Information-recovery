מבוסס על ספרו הנודע של ז'ול וורן. טרבור (ברנדן פרייז'ר, "המומיה", "קראש" ועוד) הוא מדען שהפך לבדיחה בעולם האקדמי בגלל התיאוריות המוזרות שלו. אבל במסע לאיסלנד, הוא ואחיינו שון (ג'וש האצ'רסון, "ממלכת טראביתיה") נתקלים בתגלית מדהימה ? עולם תת-קרקעי שלם שמעולם לא נחקר. השניים כמובן לא עומדים בפיתוי, והם נסחפים להרפתקה שתקבע הרבה יותר מאשר את גורלם האישי. בממלכה הזו שהשניים מגלים קיימים שלל יצורים מוזרים בנוף מהמם ומוזר שנוצר בטכנולוגיה מדהימה. הבמאי, אריק ברוויג, אשף האפקטים המיוחדים וזוכה פרס האוסקר להישג מיוחד על האפקטים ב"זיכרון גורלי" עם ארנולד שוורצנגר, הוא שעזר להתאים את התסריט לאפשרויות שמציג פורמט התלת-מימד. תתכוננו להתפלא בכל רגע מחדש.