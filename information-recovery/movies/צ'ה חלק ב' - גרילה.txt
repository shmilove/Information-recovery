חלקו השני של האפוס הביוגרפי על המהפכן שהפך לאגדה - ארנסטו "צ'ה" גווארה. בחלקו הראשון עסק הבמאי סטיבן סודרברג במעורבותו של הרופא הארגנטיני הרדיקלי במהפכה הקובנית של פידל קאסטרו. עכשיו, כמה שנים לאחר המהפכה וכינונו של המשטר הקומוניסטי, מתפטר צ'ה ממשרותיו המיניסטריאליות ונוסע עם קבוצת מהפכנים ללה-פאז שבבוליביה, על מנת לעורר את העם להתנגד לשלטון המיליטריסטי של ארצם, הנתמך בידי ארצות הברית. בריאותו של צ'ה רופפת וגם הסביבה אדישה לרעיונותיו. בניסיו דל טורו (21 גרם) עושה זאת בגדול. הוא גם זכה בפרס השחקן בפסטיבל קאן.