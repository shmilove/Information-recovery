איליאנה סקוט (אנג'לינה ג'ולי, 'לארה קרופט: טומב ריידר') היא חוקרת אף.בי.איי מאוד לא שגרתית, שמתמחה בשרטוט פרופילים אישיותיים לרוצחים סדרתיים, באמצעות תובנות פנימיות מפותחות ושיטות מחקר ייחודיות. סקוט היא אישה מאוד ממוקדת מקצועית בעבודתה, והיא במיטבה כשהיא עובדת לבד. אולם, כשרוצח סדרתי ערמומי משתולל במונטריאול בירת קנדה, סקוט נקראת לסייע לצוות החקירה בפענוח זהותו, ומוצאת עצמה לבד בעיר זרה, נאלצת לעבוד עם צוות משטרתי שהיא לא לגמרי מרגישה שהיא משתלבת בתוכו. עקבות החקירה מובילות לרוצח סדרתי בעל מוח מעוות, שמבצע תהליך שנקרא 'לקיחת חיים' – זה 19 שנים הוא רוצח אנשים ושואב לתוכו את אישיותם לתקופה מסוימת, עד שהוא עובר הלאה, לקורבן הבא. ככל שחקירת הפרשה מתקדמת, סקוט נוכחת לדעת שהפעם, זה אישי מתמיד. איתן הוק ('יום אימונים מסוכן') מגלם את אחד העדים היחידים למעשי הרוצח שנותר בחיים, שמנודב לעזור לצוות החקירה; אוליבר מרטינז ('ימ"מ – יחידת פריצה') הוא איש משטרת מונטריאול; וקיפר סאתרלנד ('24') מגיח להופעה קצרה ואיכותית בתפקיד מפתיע, במותחן-פסיכולוגי מסוגנן ומלוטש זה.