אנדרס עומד להשלים תכנית גמילה מסמים. הוא מקבל אישור לנסוע לאוסלו לראיון עבודה ומחליט להישאר בעיר, להסתובב, לפגוש אנשים שלא ראה מזמן. הוא בן 34, חכם, נאה, ממשפחה טובה. הוא גם רדוף על ידי כל ההזדמנויות שהחמיץ, כל האנשים שאכזב. הוא עדיין צעיר אבל חש שבמובנים רבים חייו כבר הסתיימו. במשך היום ועמוק אל תוך הלילה אנדרס ינסה לנווט בין השדים של טעויות העבר לבין הסיכוי לאהבה, האפשרות לחיים חדשים, התקווה לעתיד חדש. דיוקן מפוכח ומלא חמלה של התמכרות, קינה לירית לנעורים אבודים. עיבוד ספרו של פייר דרייה לה רושל שיצא לאור בשנת 1931, שנכתב בהשראת חייו של חברו הטוב ז'אק ריגו, משורר דאדאיסט-סוריאליסט שהתאבד בשנת 1929.