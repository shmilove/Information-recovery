סרטו האמריקאי הראשון של הבמאי האיטלקי גבריאל מוצ'ינו ("הנשיקה האחרונה") עם וויל סמית' בתפקיד אב חד הורי. הסרט מבוסס על סיפורו האמיתי של כריס גארדנר, שעשה את דרכו במעלה הסולם הקפיטליסטי לאחר הקרבה אישית גדולה. אם בנו עוזבת אותו לאנחות עם בנו הצעיר, והוא מחליט לעבור התמחות ללא תשלום בחברת ברוקרים נחשקת בוול סטריט. מחוסר פרנסה, מוצא עצמו כריס מחוסר בית, מנסה להעביר ששה חודשים בתחנות סאבוויי ובמקלטים ציבוריים.