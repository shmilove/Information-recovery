מייקל קיין ("לבוש לרצח") הוא הארי פאלמר, סוכן חשאי בריטי, שנשלח לחלץ עריק רוסי ממזרח ברלין למערב. התכנון הכללי הוא לביים הלוויה ולהעביר ארון מתים דרך הגבול, אלא שכשהארון מגיע ליעדו מסתבר שה"גופה" אינה נכונה. סוג של אופס. פאלמר חוזר למזרח ולא ממש לשביעות רצונו. את מותחן הריגול הזה ביים גיא המילטון ("גולדפינגר") על פי ספרו של לן דייטון ("תיק איפקרס"). עם אוסקר הומולקה ("חטא על סף ביתך") ואווה רנצי ("הציפור עם כנפי הבדולח"). טעימה מהמלחמה הקרה.