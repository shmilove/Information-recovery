בית היוצר המופרע של סאות' פארק (מאט סטון וטריי פרקר) שולח את צוות אמריקה להשליט סדר בעולם, ומתמקד בדיקטטור צמא הדם קים ג'ונג איל. בדרך מחריב הצוות כמה מונומנטים אירופים ומדבריות רחבות ידיים, משחזר את עולמן הרוחני של דמויות "כנפי הרעם", מביא סצנת פורנו בין בובות תלויות על חוט, ונותן בראש לחבורת מתחסדים הוליוודיים שלא תמיד שמה לב לצד מי היא עומדת. טים רובינס, שון פן, מייקל מור, מאט דיימון ואחרים, כמו גם האנס בליקס מהאו"ם, עלולים לנוע בחוסר נוחות בכסאותיהם.