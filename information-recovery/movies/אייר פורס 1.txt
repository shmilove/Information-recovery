הסרט "אייר פורס 1" בכיכובו של הריסון פורד (הנמלט, אינדיאנה ג'ונס) הוא מותחן פעולה של הבמאי וולפגאנג פיטרסן (טרויה, סערה מושלמת, הסיפור שאינו נגמר). על המטוס השמור ביותר בעולם "אייר פורס 1", של נשיא ארה"ב, משתלטת כנופיית חוטפים ובראשה איגור קורשונוב (גארי אולדמן). כל רצונם הוא לשכנע את נשיא ארה"ב ג`יימס מרשל (פורד) לשחרר את מנהיגם מידי הרוסים. איגור רוצה להחזיר את המלחמה הקרה ולעומתם האמריקאים מתמלאים זיעה קרה... איך ינצל נשיא ארה"ב - האיש החזק ביותר בעולם ?! כשזה תלוי בהריסון פורד, אין מה לדאוג. למרות שאשתו (קרוסון) וביתו (מת`יוס) נמצאים בין בני הערובה, עם סגניתו (גלן קלוז) שתומכת בו מרחוק, יעמדו הנשיא ומטוסו מול החוטפים האכזריים. הריסון פורד בסרט אקשן בבימויו של וולפגאנג פיטרסן (טרויה) שלא מפסיק לרגע ומתח גבוה לכל אורכו, המטוס השמור ביותר בעולם משאיר אותנו פעורי פה ודבוקים לכיסא לאורך שעתיים תמימות.