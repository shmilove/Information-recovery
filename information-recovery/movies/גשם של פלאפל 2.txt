פלינט סוף סוף קיבל את מבוקשו; ההכרה כממציא שעבורה חיכה שנים. כעת הוא מצטרף לחברת המצאות של הגיבור שלו: צ'סטר החמישי. בחברה של צ'סטר עובדים הממציאים המבריקים ביותר בעולם ושם ממציאים מכשירים לטובת האנושות. אבל הכל משתנה לאחר שפלינט מגלה שהמכונה שלו ממשיכה לייצר אוכל ממים והתחילה גם לייצר מפלצות אוכל. בעקבות כך גורל האנושות בסכנה ופלינט נאלץ לצאת ולהילחם בשרימפנזות, פשטידות תפופיטונים, ועכביצ'יזים ועוד יצורים כדי להציל את העולם פעם נוספת.