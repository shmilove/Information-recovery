סרט הביכורים המורכב של ריצ'רד קלי שנבחר על ידי לא מעט מבקרים לאחד מעשרת סרטי השנה. סרט מד"ב על בחור בעייתי המתקשר עם דמות של ארנב ענק שמורה לו לבצע אקטים של אלימות יצירתית, בעיקר לאחר שמנוע של מטוס נוחת מהשמיים ומתרסק לו בתוך החדר. מבט נוקב לקרביים האפלים ביותר של התרבות האמריקנית עם ג'ייק ג'ילנהאל (היום שאחרי מחר), פטריק סווייזי (ריקוד מושחת), דרו בארימור (E.T) ונח וויילי (E.R). מועמד לפרס הגדול בפסטיבל סאנדאנס לקולנוע עצמאי ונבחר פה אחד לסרט השנה של עובדי האוזן השלישית.