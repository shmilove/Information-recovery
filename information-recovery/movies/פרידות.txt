"פרידות" הוא סרט אנושי, מרגש מאוד ויוצא דופן. סרט המשרה אווירה קסומה ומפגיש את הדמויות הראשיות עם אנשים ומצבים מאוד מיוחדים מצחיקים ועצובים כאחד. דאיגו הוא נגן צ'לו צעיר ומוכשר החי עם אשתו מיקה בטוקיו. כשהתזמורת בה הוא מנגן מתפרקת, מחליט דאיגו לחזור לעיר הולדתו. בחיפושיו שם אחר מקום עבודה חדש הוא משיב למודעה בעיתון, למה שהוא סבור משרד נסיעות, המציע שכר גבוה ותנאי עבודה טובים. הוא מגיע לראיון העבודה ומגלה להפתעתו שמדובר בתפקיד אחר לגמרי... בעל החברה סאסקי, אדם מיוחד הממעט בדיבור, מקבל אותו לעבודה על סמך טביעת עינו בלבד ולא מסביר לו עדיין בדיוק מהו התפקיד האמור. עד מהירה מגלה דאיגו כי המשרד אליו הוא התקבל עורך את טקסי הפרידה מן החיים, כמקובל בתרבות היפנית. מיקה והאנשים הסובבים אותו נרתעים מהקריירה החדשה שלו - אולם דאיגו, הרבה בזכות הקשר המיוחד שנרקם בינו לבין הבוס שלו, שב לגלות את טעם החיים, את החום הרב, הקירבה והכרת התודה של האנשים עימם הוא נפגש באחד מימהם העצובים ביותר.