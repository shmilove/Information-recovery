אחד מסרטי האנימה (אנימציית המנגה) הגדולים של כל הזמנים, עיבודו של הבמאי מאמורו אושי לקומיקס המנגה מאת מסאמונה שירו. "שליט הבובות" המסתורי חודר למוחותיהם של בני אדם והופך אותם למריונטות חסרות ישע. יחידה קרבית בהנהגתה של ההומנואידית היפה קוסנאגי יוצאת למאבק מול הרשע. מסתבר כי מדובר בסוכן חשאי וירטואלי שפותח ע"י משרד החוץ ויצא מכלל שליטה. כשהמרגל שמתגלה ברשת המחשבים מציע לקוסנאגי להתמזג איתו, היא עומדת לפני ההכרעה החשובה של חייה. עיצוב מבריק, אסתטיקה אקסטרווגנטית, מוסיקה קצבית וסיפור מלא הפתעות הופכים את המסע הזה אל העתיד ליצירת מופת של האנימציה היפנית.תקציר: סינמטק ת"א