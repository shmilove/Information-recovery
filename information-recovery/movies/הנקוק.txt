כל אחד יודע שעם כוח גדול באה אחריות גדולה - כל אחד חוץ מהנקוק (ויל סמית'), סופר הגיבור המקומי של לוס אנג'לס, סרקסטי, נוח להתפרץ ומאוד לא צפוי. לא באמת אכפת לו מההרס העצום שהוא זורע בדרכו להציל חיים, ולציבור מתחיל להמאס. תושבי העיר אסירי תודה על עשרות האנשים שהוא הציל ממוות בטוח, שלא תבינו לא נכון - אבל הם פשוט תוהים למה מגיע להם דווקא את איש ההרס הזה. להנקוק לא אכפת ממה שאומרים עליו - עד שהוא מציל את חייו של מנהל יחסי הציבור ריי אמבריי (ג'ייסון בייטמן). הנקוק מבין שאולי בכל זאת יש לו צד פגיע - צד יחסי הציבור - והוא הופך לאתגר הגדול של היועץ המצליח. העובדה שהנקוק מתחיל במקביל, לנהל מערכת יחסים עם אשתו של אמבריי לא עוזרת בכלל.