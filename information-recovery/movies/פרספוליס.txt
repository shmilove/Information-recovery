סיפור ההתבגרות של מארג'י סטראפי על רקע המהפכה האיסלמית באיראן, הוא הנושא של הנובלה הגראפית (קומיקס) האוטוביוגרפית של מרג'אן סטראפי, שקנתה לה פופולריות רבה ועובדה כעת לסרט אנימציה. תיאור ההשתלטות של אמות מידה והרגלים פונדמנטליסטיים על העם הפרסי, עם עלייתו של חומייני לשלטון בשנת 1979, מנקודת התצפית של ילדה מבית חילוני. סטראפי בעצמה ביימה יחד עם וינסנט פרונו, והשניים זכו בפרס השופטים בפסטיבל קאן.