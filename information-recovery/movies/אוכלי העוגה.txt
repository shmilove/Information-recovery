דרמה קטנה מהספר האמריקאי בבימויה של השחקנית מרי סטיוארט מסטרסון (בני וג'ון). איזי קימברו איבד את אשתו לאחר שניהל רומן מהצד במשך שנים עם מארג' קמינסקי. בנו הצעיר של איזי, ביגל, נשאר לצידה של אמו עד יומה האחרון ועכשיו נקשר לנכדתה של מארג', ג'ורג'יה (קריסטן סטיוארט, "דמדומים"), נערה עם מחלה סופנית שרוצה לחוות אהבה אחת לפחות לפני מותה. לתוך המצב הזה חוזר האח הגדול למשפחת קימברו, גאי, שעזב לעיר הגדולה על מנת להפוך לסופרסטאר וגילה מאוחר מדי על מותה של אמו. רדוף רגשות אשם הוא מגיע הביתה.