ג'ו באק(ג'ון ווייט), טקסני צעיר וקל דעת, מגיע לכרך הגדול ניו-יורק, מתוך כוונה לכבוש את העיר הגדולה ולעשות את הונו מסיפוק צרכיהן של נשות פארק-אווניו העשירות. הוא שוקע שם בבדידות מנוונת, ממנה מציל אותו הידיד היחיד שהצליח לרכוש- ראצו ריזו(דסטין הופמן), נוכל קטן ועלוב, שחובר אליו ומבקש לנהל את "עסקיו". יחד מגלים השניים כי הג'ונגל הניו-יורקי גדול עליהם, והם חולמים לברוח אל מקום בו השמש תמיד זורחת. סרטו שובר הלב של ג'ון שלזינגר (איש המרתון) זיכה את הבמאי ואת הסרט באוסקר. משחק מדהים של 2 השחקנים. שיר הנושא של נילסן קורע את הלב עד היום.תקציר: סימנטק