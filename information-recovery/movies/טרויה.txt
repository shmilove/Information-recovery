מבוסס על יצירת המופת 'האיליאדה' של המשורר היווני הומרוס, שנכתבה בהשראת מלחמת טרויה האגדית, 'טרויה' מביא למסך הגדול את סיפורה רחב-ההיקף של אותה מלחמה היסטורית ידועה, במלוא התפארת והיכולות הטכנולוגיות של ימינו אנו. הסיפור מתרחש ביוון העתיקה, שם מנהל נסיך טרויה, פריס (אורלנדו בלום), רומן עם הלן, מלכת ספרטה (דיאן קרוגר). בעלה של דיאן, הוא מלך ספרטה, מנלוס (ברנדון גליסון), לוקח את הרומן כעלבון מאוד גדול, הן עבורו והן עבור אחיו, אגממנון (בריאן קוקס), המלך של מייקניאנס. אחרי שפריס חוטף את הלן מממלכתה, אגממון מאחד את תושבי ממלכות מייקניאנס וספרטה תחת המטריה הכוחנית של יוון העתיקה, במטרה להשיב את הלן מטרויה, ולהרחיב אגב כך את שטחה של יוון. בדרך, הוא כורת ברית היסטורית עם הלוחם תאב התהילה והכוח אכילס (בראד פיט). יחד, הם יוצאים למתקפה בראשות אכילס וכוחותיו כנגד העיר טרויה, המוקפת בחומות, שעליה מגן בחירוף נפש הנסיך הקטור (אריק באנה), ופותחים במלחמה שעתידה להימשך 10 שנים עקובות מדם.