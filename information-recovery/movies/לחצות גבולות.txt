מקס בורגן (האריסון פורד) הוא סוכן של רשות ההגירה בלוס אנג'לס, שמתמודד עם אלפי מהגרים לא חוקיים המנסים לחצות את הגבול לארה"ב בתקווה לחיים טובים יותר. לוס אנג'לס נמצאת במשבר הגירה, ודרך חייהם של הסוכן הותיק בורגן, שותפו חמיד בראהרי (קליף קרטיס); דניז פרנקל (אשלי ג'אד), עורכת דין המגינה על מהגרים ובעלה, קול פרנקל (ריי ליוטה) המשמש כבורר בבקשות הגירה, אנו רואים כיצד ההגירה יוצאת מגבולות עבודתם, ומגדירה את חייהם. חייהם של אזרחים אלו מצטלבים עם דמויות שונות מהצד השני של הגבול: פועלת מקסיקנית (אליס בראגה), אחותו של חמיד בראהרי, זהרה (מלודי קאזה); הבנגלדשית הצעירה טסלימה ג'אנגיר (סאמר בישיל); המוזיקאי הבריטי גאווין קוסף (ג'ים סטרג'ס); קלייר שפרד - שחקנית אוסטרלית צעירה (אליס איוו); יונג קים - בן עשרה קוריאני (ג'סטין צ'ון).