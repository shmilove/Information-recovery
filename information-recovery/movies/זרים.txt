שישה ימים בחייהם של אייל, קיבוצניק ישראלי וראנה, פלסטינית החיה בפריז, הכל מתחיל במפגש מקרי ברכבת התחתית בברלין בימי משחקי גביע העולם בכדורגל. רגע זה יישנה את חייהם לחלוטין. אייל שהגיע בכדי לפגוש את חברתו הגרמנייה וראנה שהגיעה לעודד את נבחרת צרפת, נאלצים לחלוק דירה ולבלות שלושה ימים אינטנסיביים ביחד. ככל שמשחק הגמר מתקרב, מערכת היחסים ביניהם הופכת לסיפור אהבה. לקראת משחק הגמר, ראנה נאלצת לעזוב בחזרה לפריז ואייל נשאר לבדו בברלין. למרות הכל מחליט לחפש אחרי ראנה בפריז. מפגש אינטימי של שני זרים בעיר זרה על רקע גביע העולם בכדורגל ומלחמת לבנון השנייה, נוגע בפצעים העמוקים שהותירו שנים של קונפליקט ישראלי פלסטיני בדור של צעירים שמבקש להתחבר מחדש ואולי אפילו להתפייס. "זרים" צולם בזמן אמת, במהלך משחקי גמר גביע העולם בכדורגל בגרמניה ובהמשך בפריז, על רקע פרוץ מלחמת לבנון השנייה. שני השחקנים, לבו הישראלי ואזאבל המוסלמית, נפגשו והכירו לראשונה ברכבת תחתית בברלין. ללא דיאלוגים כתובים או לוקיישנים מתוכננים, באימפרוביזציה כמעט מלאה, הם יצאו למסע ריאליסטי, אותנטי ואינטימי כשמצלמה דוקומנטרית מלווה את התהוות הקשר ביניהם.