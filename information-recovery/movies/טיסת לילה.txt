מהבמאי ווס קרייבן (סדרת סרטי "צעקה") מגיע הסרט "טיסת לילה", מותחן בגובה 30,000 רגל, בכיכובם של רייצ'ל מק-אדאמס ("היומן","לדפוק חתונה") וסיליאן מרפי ("באטמן מתחיל", "28 יום אחרי"). ליסה רייסרט (רייצ'ל מק-אדאמס) שונאת לטוס, אך לאימה המחכה לה בטיסת הלילה למיאמי אין שום קשר לפחדים מטיסות. במטוס היא מגלה להפתעתה הנעימה שהיא יושבת ליד ג'קסון (סיליאן מרפי), הגבר המקסים איתו חלקה משקה ואף פלירטוט קל בבר של שדה התעופה, זמן קצר קודם. רק שדקות מרגע ההמראה, היא מגלה להפתעתה שהדברים הם לא תמיד כמו שהם נראים וחייה נמצאים כעת בסכנה. כשהיא לכודה בגובה 30,000 רגל, לליסה אין לאן לברוח וגם לא דרך להזעיק עזרה, בלא שתסכן את חיי נוסעי הטיסה וחייה עצמה. בחלוף המיילים באוויר, ליסה יודעת שזמנה קצר והיא מחפשת נואשות אחר דרכי היחלצות.