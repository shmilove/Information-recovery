השחקנית המעולה ג'וליאן מור ("השעות", "הרחק מגן עדן") לראשונה בתפקיד ראשי בסרט הוליוודי גדול. הבמאי של סרטי המתח/אימה "לישון עם האויב" ו"הבן הטוב" חוזר אל הז'אנר האהוב עליו ומספר את סיפורה של אם צעירה שמתמודדת עם מות בנה בן השמונה. לתדהמתה הפסיכיאטר שלה טוען שאף פעם לא היה לה ילד ושהזכרונות על קיומו הם בראשה בלבד. כאשר היא פוגשת פציינט נוסף הסובל מאותה בעיה, היא מתחילה לחקור את ההתרחשויות כדי להוכיח שהיא אינה איבדה את שפיותה ושבנה היה קיים. עוד היא מגלה שישנם כמה אנשים שהיו מאד שמחים אם היא תפסיק את החקירה.