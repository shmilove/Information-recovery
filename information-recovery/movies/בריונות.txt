סרט דוקומנטרי שעורר סערה והפך לסמל. הסרט עוקב אחר מספר סיפורים של ילדים, שחייהם הפכו לגיהינום. הילד הדחוי והמוזר, הילדה הלסבית ומספר ילדים שהתאבדו בגלל שלא יכלו לסבול את ההשפלה. ישנם רגעים רבים מרגשים וקורעי לב, נפשם של הצופים יוצאת לנערים האומללים, שסובלים מדי יום מנידוי ומאכזריות אשר מלווה באלימות פיזית ונפשית. הסרט מהווה כתב אשמה חברתי נגד מערכת החינוך, שאינה מצליחה למגר את התופעה. למעשה, היא נכשלת בצורה כל כך חמורה, עד שהבריונות הפכה לבעיה לאומית ועולמית, שאינה מוגבלת לבתי ספר גרועים בלבד.