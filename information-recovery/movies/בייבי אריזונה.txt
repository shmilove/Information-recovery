קומדיית סקרובול מוטרפת של האחים כהן (פארגו). ניקולאס קייג' מגלם פושע מועד, שבמהלך ביקוריו החוזרים ונשנים בכלא, מתאהב בשוטרת קשוחה. לאחר שחרורו השניים מחליטים להינשא, והכל זורח ומנצנץ עד שמתגלה כי האישה עקרה. באותו הזמן, נולדת חמישייה לנתן אריזונה, האיש העשיר בעיר, והגיבור השובב שלנו, ברגע של חוסר מחשבה, גונב את אחד התינוקות. הולי האנטר (הפסנתר) מאירה את המסך, יחד עם ג'ון גודמן הגדול.