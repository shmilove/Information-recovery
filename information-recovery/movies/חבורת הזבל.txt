הפתעה נעימה לכל מי שהיה בסוף שנות השמונים בן 6 עד 16. מדובר בהוצאה נדירה של די.וי.די של האגדה הדוחה אודות קפטן מניסיני (אנתוני ניולי "ד"ר דוליטל") שמחזיק בחנות הענתיקות שלו פח זבל בו מאוכסנים ילדי חבורת הזבל (גיבורי סדרת המדבקות האגדית שעיצבה את אישיותם של ילדים מנוזלים ברחבי העולם). כשהילד דודג'ר פותח את הפח, הושע תוקע, איילת נזלת וחברים נוספים יוצאים לחגוג ולהגעיל, וכמובן - עוזרים לו לכבוש את ליבה של קלמנטיין בחירת ליבו (סרט נדיר, איכות בינונית, הגרסה המקורית באנגלית).