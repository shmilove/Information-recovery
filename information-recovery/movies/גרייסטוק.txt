סיפורו של טרזן, מלך הקופים (כריסטופר למברט),אשר גדל כילד בג'ונגל ולאחר שהוריו נהרגו חונך על ידי הגורילות ביער כאחד משלהם. לאחר שהפך להיות קוף אדם בחינוכם של קופי הג'ונגל מגיע חוקר צרפתי בשם פיליפ דאלמה (איאן הולם) ומוצא את טרזן כילד/קוף אבוד כלוא בגוף של גבר חסון. הם נקשרים ודאלמה מלמד את טרזן לדבר ולהתנהג פחות או יותר כמו בן אדם ולאחר מכן לאט לאט מכניס לראשו שהוא צריך להיות בסביבת בני אדם כמוהו ולא בסביבת הקופים,טרזן נעתר לבקשה וחוזר לציוויליזציה כבן למשפחת אצולה ואף בהמשך מתאהב בבת אצולה מקומית (אנדי מקדואל)... אך האם יוכל להוציא מהמערכת את החיה שבו או שיוכל להמשיך לחיות בקרב בני האדם שאף הם עמצם לעיתים קרובות גרועים יותר מהחיות שבג'ונגל ? סרט מרתק ומלא נופים טבעיים מרהיבים שמביא לנו בהרחבה את סיפור טרזן המודרני ביותר עד כה.