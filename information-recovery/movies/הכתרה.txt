גב' אליסה חיה את ימיה האחרונים בביתה רחב הידיים, כשלצדה נכדה אנדרס, רווק מזדקן שחש שבזבז את חייו בחוסר מעש. לבית מגיעה אסטלה, נערה יפה ותמימה, כדי לשמור על גב' אליסה, ומאותו רגע החיים השלווים בבית יעברו תהפוכות. אנדרס מתאהב באסטלה, אבל זו יוצאת עם מריו, צעיר מהשכונה. אנדרס מתבייש ברגשותיו, דבר הגורם להקשחה בהתנהגותו ולהתמוטטות נפשית בלתי נמנעת. אנדרס מתחיל להטריד את אסטלה, והוא בעצמו אינו יודע עד לאן הוא ירחיק לכת. משחק משובח ועבודת צילום מוקפדת, בדרמה צ'יליאנית עטורת פרסים על פי יצירה של הסופר חוסה דונוסו.