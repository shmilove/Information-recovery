סרט המשך ל- Fist of Legend של גורדון צ'אן, שהיה רימייק לסרט הקלאסי של ברוס לי, "אגרוף הזעם" מ- 1972. לנעלי הבמאי נכנס לא אחר מאשר יוצר "דרך ללא מוצא", אנדריו לאו, שמחזיר את דמות הלוחם צ'ן ז'ן. ז'ן חוזר לשנחאי בשנות ה-20, תחת מעטה של זהות בדויה, לאחר שיצא לנקום במות המנטור האהוב שלו. כולם חשבו שז'ן מת, אבל הוא מופיע אינקוגניטו במועדון "קזבלנקה" (מחווה די מובהקת, לא?), חובר לנערת השעשועים קיקי, ומזהיר מפני פלישה יפנית מתקרבת. אלה כבר עושים יד אחת עם המאפיה המקומית כדי להשתלט על העיר. שילוב של אקשן ולאומיות סינית גאה, עם דוני יין (ייפ-מן, איש החרבות) וקי שו (המשלח).