קומדיה קלאסית של מרטין ברסט ("מרדף חצות", "גיגלי"). הבלש המצחיק והעצמאי מעיר הפשע דטרויט, אקסל פולי (אדי מרפי, "מגלה את אמריקה"), מקבל ביקור מפתיע מחברו מיקי (ג'יימס רוסו, "אידהו שלי"), המתגורר בקליפורניה. ימים ספורים לאחר הגעתו, נרצח מיקי באכזריות, מול אקסל ההמום. אקסל עוקב אחרי רוצחו של חברו לבברלי הילס, ואף מציג את עצמו לחברי תחנת המשטרה המקומית, ומבקש לעזור בחקירת רצח חברו. הבעיה היא, שהבלשים במחלקת הרצח של בברלי הילס כבר קיבלו שיחת טלפון ממשרדו של המפקח בדטרויט, אשר מזהירה אותם מפני שיטותיו המשונות של אקסל. תוך כדי התנגשויות תרבות מצחיקות, חוקר אקסל את רצח חברו, ומגיע לעולמם האפל של הגאנגסטרים הקלפיורנים. תסריט הסרט היה מועמד לפרסי האוסקר וגלובוס הזהב, ופס הקול (ובתוכו הנעימה המפורסמת "אקסל אף") זכה בפרס הגרמי.