קומדיית אימה מצוינת של מל ברוקס (שגעון בחלל, אוכפים לוהטים). ניורוכירורג צעיר (ג'ין ווילדר, לא ראיתי לא שמעתי) יורש טירה מסבו המפורסם והידוע לשמצה, הד"ר ויקטור פרנקנשטיין. בטירה הוא מתוודע לגיבן העונה לשם איגור, אסיסטנטית בעלת איכויות פורנוגרפיות בשם אינגה, ושומרת הבית הזקנה, הגברת בלאכר. פרנקנשטיין הצעיר בטוח שסבו היה משוגע, אך כשהוא מוצא את יומנו, הוא שוקל לחזור על הניסוי עוד פעם אחת. הסרט היה מועמד לפרסי האוסקר וגלובוס הזהב, ואף זכה בפרס ההוגו לדרמה הטובה ביותר.