הסרט מספר על מצב דמיוני בו ישנה קבוצה של בני אדם בעלי כוחות מיוחדים,  המכונים "סורקים". הכוחות האלו מקנים להם את היכולת לפלוש למוחו של אדם  אחר, ובכך להאזין למחשבותיו, להתערב בהן ואף לגרום לו כאב פיזי, נזק גופני  ומוות. הסרט מתמקד בדאריל ריווק, אחד מהסורקים, אשר משתמש בכוחותיו למטרות  רעות ומנסה להקים מחתרת של סורקים מרושעים כמוהו. מנגד, אנו רואים את  קאמרון וויל, סורק אשר מגלה את יכולותיו לפתע, וחובר לממסד על מנת להתנגד  לריווק.