כנופיית לה-הוד מבקשת להשתלט על עיירה של כורי זהב ולנשל את תושביה, השלווים, מאדמתם. לעזרת כורי הזהב מופיע, משום מקום, כומר גבוה ויפה תואר, הנוקם את נקמתם. איסטוד, שזה סרטו האחד-עשר, יצר מערבון לפי מיטב המסורת, עם חלוקה ברורה של טובים ורעים, והאקדח כפוסק אחרון. ברוס סורטיס, צלמו הקבוע של איסטווד, צילם את הסרט ללא תאורה, והניגוד החריף בין החוץ והפנים והניצול המקסימלי של אפלולית החדרים, מעניקים לסרט פלסטיות מיוחדת במינה.