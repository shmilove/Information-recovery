חלפו שנתיים מאז שסם וויטוויקי (שאיה לבוף) הציל את היקום מקרב מכריע בין שני גזעים של חייזרים-רובוטים. על אף מעשי הגבורה שלו סם הוא עדיין נער מתבגר ממוצע עם דאגות יומיומיות בנוגע ללימודים בקולג', חברתו מיקאלה (מייגן פוקס) והפרידה הראשונה מהוריו (קווין דאן וג'ולי וויט). המטרה של סם היא לחיות חיים סטודנטיאליים רגילים אבל כדי לעשות את זה עליו להתעלם מגורלו ובדיוק כשחייו של סם בבית הספר החדש נכנסים למסלולם – חולפים במוחו חזיונות מטרידים. מתוך חשש שהוא חולה במחלת השיטיון, בה חלה סבו, הוא שומר בסוד את החזיונות עד שהוא כבר לא יכול להתעלם מהם. למרות תכניותיו סם מוצא עצמו שוב במרכזה של מלחמה בין הרובוטריקים והשקרניקים, כשגורלו של היקום מונח על כף המאזניים.