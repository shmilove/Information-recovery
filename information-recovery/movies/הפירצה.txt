ריאן פליפי, מגלם את אריק אוניל, שחולם להיות סוכן fbi, אבל תקוע בעבודות שחורות של הרשות הפדראלית, הכוללות מארבים מתישים בלילות ארוכים והאזנות סתר משעממות. יום אחד הוא מקבל את הקידום הנכסף, וזוכה בג'וב יוקרתי כסוכן משרה מלאה במחלקה חדשה שנוצרה במטרה להגן על סודות המודיעין של ה-fbi. הבוס שלו הוא הסוכן רוברט הנסון (כריס קופר, "אמריקן ביוטי"), אבל למעשה הבוסית האמיתית שלו היא הסוכנת המיוחדת קייט בורוז (לורה לייני, "המופע של טרומן") שחוקרת פרצת אבטחה חמורה ב-fbi, וחושדת שהחפרפרת הוא לא פחות מהנסון בכבודו ובעצמו, שמוכר סודות מדינה רגישים לרוסים.