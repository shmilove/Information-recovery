סיפור יריבותן של שתי אחיות, בייבי ג'יין הילדה-כוכב שאורה דעך עם ההתבגרות, ובלאנש, כוכבת הוליוודית שנפגעה בתאונה מסתורית ועכשיו מרותקת לכסא גלגלים. בייבי ג'יין הפסיכופטית מטפלת באחותה הפגועה וממש שונאת אותה, כפי שהרגישה בטי דייויס (באחד מתפקידיה המרשימים ביותר) כלפי יריבתה הנצחית ג'ואן קרופורד, שסיפור קרבות החתולים ביניהן על הסט הזה נכנסו למיתולוגיה ההוליוודית. רוברט אלדריץ' (שרלוטה המתוקה) במיטבו מספק דרמה פסיכולוגית מרושעת במיוחד.