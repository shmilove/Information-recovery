סרטו היפהפה של הבמאי המכסיקני אלפונסו אראו מבוסס על רומן רב מכר של  הסופרת המכסיקנית לאורה אסקיובל.  טיטה, נערה חושנית ומלאת חיים, נאלצת  להישאר רווקה ולטפל באימה עד סוף חייה, בשל מסורת ארוכת שנים.  אחותה  הבכירה נישאת לאהובה של טיטה וכדי להביע את רגשותיה העזים היא מכניסה אל  תוך התבשילים שהיא מבשלת לו ריחות, טעמים אירוטיים, אסוציאציות וזכרונות.   הסרט מערפל את הגבולות בין המציאותי לפנטסטי ולסוריאליסטי ומערב מסורות  עממיות, אמונות טפלות, תשוקה, טרגדיה ושגעון. .