שיתוף פעולה בין ענקים, כל אחד בתחומו: ג'ים הנסון ("החבובות") שביים, הזמר דיוויד בואי שמשחק ומבצע חמישה שירים מקוריים, והמפיק ג'ורג' לוקאס (במאי "מלחמת הכוכבים"). התוצאה היא פנטזיה מוזיקלית לכל המשפחה. כששרה, נערה צעירה בעלת דמיון פרוע, מגלה שהפנטזיה שלה בדבר היעלמותו של אחיה החורג והקטן התממשה, עליה להיכנס למבוך שנועד לשמור על ארמון השדים אליו נחטף אחיה. שרה איננה אביר חזק על סוס לבן, אבל היא חכמה מספיק כדי להתיידד עם השדים הרעים על מנת להציל את אחיה. הגבול בין מציאות ואשליה בעולם האגדות אליו היא נכנסה עלול לתעתע בה.