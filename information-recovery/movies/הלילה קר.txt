את בריאן קרנסטון אנחנו מכירים בעיקר מסדרת הטלוויזיה הפופולרית "שובר שורות", אבל אפשר לצפות בו באינספור תפקידים בקולנוע. עוד אחד כזה יגיע ב"Cold Comes the Night" בו הוא מגלם מאפיונר רוסי בעל מבטא כבד. כשהוא מגלה שחבילה מלאת מזומנים נגנבה ממנו, הוא נדרש לפענח את התעלומה ולגלות מי מחזיק בה. הבעיה היא שעיניו כבדות אף יותר מלשונו, והוא נדרש לשירותיה של אליס איב, בעלת מלון שבתה נלקחה על ידו כבת ערובה.כשמתגלה כי שוטר מושחת (לוגן מרשל גרין) הוא זה ששם ידיו על הדולרים, מתחיל משחק על החיים, על המוות ועל הכסף. הפושע הרוסי, איש החוק המפוקפק והאם הצעירה התמימה למראה, נאבקים אחד בשני - כל אחד עם יתרונותיו וחולשותיו.