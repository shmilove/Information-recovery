סם לורי, פקיד אפור ממשרד האינפורמציה, יוצא לטהר את שמו של אזרח, שבטעות חשבוהו לטרוריסט מסוכן, ולחלץ נהגת משאית, שהייתה שכנה של אותו אזרח, ומאז גם היא נרדפת על-ידי השלטונות. מדע בדיוני מבריק, מעין תערובת של "1984" של אורוול, רטרו-פוטוריזם דיסטופי עם מאפיינים קפקאיים מתובלים בהומור השחור אופייני לאיש המונטי פייטון, הבמאי טרי גיליאם (12 קופים). בכיכובם של ג'ונתן פרייס (אוויטה), בוב הוסקינס (מונה ליסה), מייקל פאלין (בריאן כוכב עליון) ורוברט דה נירו.