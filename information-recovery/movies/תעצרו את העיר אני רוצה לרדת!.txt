הקומיקאי הגאוני, בילי קריסטל ("כשהארי פגש את סאלי"), מככב בסרט הקומדיה "תעצרו את העיר, אני רוצה לרדת!" המדבר על קאובויים, קריירות ומשברי גיל המעבר. לצידו, משחקים דניאל סטרן, ברונו קירבי וג'ק פאלאנס, בסרט "שיקשור" אתכם אליו... ויגרום לכם לצחוק מן הדקה הראשונה ועד סופו.מיטש' רובינס הניו-יורקי (קריסטל), הוא בן 39 ואומלל. הוא עייף מעבודתו ומשועמם מחייו, ומצבם של שני חבריו הטובים, אד (קירבי) ופיל (סטרן) אינו יותר טוב משלו. בעקבות זאת, מחליטים השלושה לברוח מבעיותיהם ולצאת לחופשה חלומית. הם מחליפים את המזוודות בשקי-אוכף, ויוצאים לחפש חופש והרפתקאות במסע העברת בקר תחת שמי ניו-מקסיקו.אולם, מה שהם מגלים במקום, זה שמש צורבת, אחוריים כואבים... ותובנה עצמית רבה, גם כלפי כל אחד מהם, יותר משידעו אי-פעם.