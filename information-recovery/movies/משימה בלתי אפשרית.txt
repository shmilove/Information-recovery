יחידת המשימה הבלתי אפשרית יוצאת לחסל בוגד הפועל בפראג. אבל המשימה משתבשת ומרבית אנשי הקבוצה נהרגים. איתן האנט (טום קרוז) הניצול נחשד בשיתוף פעולה והוא יוצא לטהר את שמו ולמצוא את הבוגד האמיתי. כפי שבעבר בריאן דה פאלמה הסתמך על סרטי היצ’קוק, הפעם מקור ההשראה העיקרי הוא "מזימות בינלאומיות", זהו קולנוע טהור שכולו עונג אמיתי עשוי בידי אחד המייסטרים הבודדים שעוד נותרו לפליטה בהוליווד. יש כאן מספר סצנות גאוניות שהן בית ספר לקולנוע כמו החדירה לחדר המחשב האטום או המרדף בין מסוק לרכבת.תקציר: סינמטק ת"א