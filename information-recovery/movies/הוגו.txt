הסרט מספר על הוגו, נער בן 12 , החי בין קירות תחנת הרכבת בפריז בשנות השלושים של המאה הקודמת. הוא מכיר את כל המסדרונות האפלים והחדרים החשוכים, ומתפרנס ממתיחת שעונים ולפעמים גם מגניבה. כדי לשמור על סודותיו עליו להישאר אלמוני, אבל מפגש עם ילדה מוזרה ואיש זקן ומריר, בעל דוכן צעצועים בתחנה, מעמיד אותו בסכנה. חייו הסמויים של הוגו והסוד הגדול אותו הוריש לו אביו - עומדים להיחשף. סקורסזה יוצר סרט הרפתקאות יפהפה ומושקע, שהוא גם מכתב אהבה אל ימי ראשית הקולנוע והחלוצים הראשונים שלו, ובעיקר אל הבמאי ז'ורז' מלייס שביים את סרטי הפנטזיה והמדע בדיוני הראשונים - והוא גם מופיע בסרט כדמות חשובה בעלילה.