אחרי שהתאמן כל חייו באומנויות הלחימה והסייף, יאנג חיסל את כל אויבי השבט שלו מלבד אחת – תינוקת שחיוכה הצליח למוסס את לבו. הוא לא היה מוכן להרוג אותה אך באותה העת גם לא יכול היה להגן עליה מפני שאר לוחמי השבט שלו, הוא לוקח את התינוקת הקטנה ובורח, כשהוא מתכנן למצוא מחסה אצל חבר ותיק בלואד, עיירת גבול במערב ארה"ב. כשהוא מגיע הוא מגלה שחברו הטוב נהרג והעיירה, שבעברה הייתה משגשגת ומלאה במחפשי זהב, נותרה מוזנחת ומאוכלסת רק בעשרות אנשים תמהונים ביניהם לין, יפהפייה שמתאמנת בזריקת סכינים ורון, שיכור מרופט. בכדי לתת לתינוקת בית בטוח הרחק מחברי השבט הרצחניים, מחליט יאנג להישאר בעיירה בתפקיד איש המכבסה, והוא מאפסן את חרבו לעולמים. באופן בלתי צפוי מוצא יאנג הרבה מן המשותף עם לין. היא יתומה כתוצאה מרצח אכזרי במיוחד, ובעשר השנים האחרונות היא מתכננת את הנקמה שלה ברוצח, הקולונל. בעודה מלמדת את יאנג לכבס ולטפל בתינוקת, היא מגלה את כשרון הסייף שלו ומתחננת בפניו שילמד אותה את אומנויות הלחימה. במהלך חגיגות חג המולד, חוזרים הקולונל וכנופייתו ומאיימים להרוס את העיירה. כשהוא יודע שלין תעשה הכל כדי להשיג את נקמתה בקולונל, מוציא יאנג את חרבו בחוסר רצון, היות והוא מודע לכך שזה עלול להוביל את אנשי השבט שלו אליו. הוא מוביל את אנשי העיירה לקרב נועז מתוכנן היטב. אך כפי שהוא חשש, קולות המלחמה הובילו את אנשי שבטו הרצחניים אל העיירה כדי להפגיש את יאנג, לין ושאר התושבים עם גורלם האכזר.