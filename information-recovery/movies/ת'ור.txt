אולפני פראמונט וחברת הקומיקס מארוול מציגים את העיבוד החדש לסיפורו של "תור", השייך לפנתיאון גיבורי העל האגדיים של מארוול ששימשו השראה לדורות של קוראים. אפוס ההרפתקאות של "תור" משתרע על פני העולם של מארוול מהתקופה הנוכחית של כדור הארץ ועד לממלכה המיסטית של אסגרד. במרכזו של הסיפור עומד תור האדיר, לוחם עוצמתי אך מעט שחצן שמעשיו הלא אחראיים הציתו מחדש את המלחמה העתיקה. כתוצאה מכך, תור מגורש לכדור הארץ, שם הוא מחויב לחיות בין בני אנוש. כשהנבל המסוכן ביותר מהעולם שלו שולח את כוחות האופל שלו כדי לפלוש אל כדור הארץ, תור לומד את המחיר עבור תהילת הגיבור האמיתי. "תור" הוא סיפור מסעו המיסטי של אדם אחד: מנסיך קצר רוח שנולד כדי לרשת את כתר המלוכה, לגיבור על צנוע שמרוויח ביושר את הזכות להנהיג.