ניסיונות הבריחה של שבויי מלחמה אמריקאים ממחנה שבויים גרמני במלחמת העולם ה-2, מעלים חרס כשנראה שכל פעם הגרמנים עולים על התוכניות שלהם ומסכלים את הניסיון. הקבוצה מתחילה לחשוד במרגל בקרבם ומתחיל מחול שדים לחשיפתו, במיוחד כשמגיע קצין בעל ערך שאסור שייפול בידי המודיעין הגרמני. כהרגלו, מגיש וויילדר דרמה משובצת הומור וציניות ומגיש מלחמה שהיא מפגן של אבסורד. וויליאם הולדן, המגלם את דמותו של הסמל ספטון שנחשד ע"י עמיתיו כחפרפרת, זכה בפרס האוסקר על תפקידו זה.