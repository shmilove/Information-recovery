ג'ון פאברו כתב, ביים , הפיק ומככב בקומדיה "שף" ולצידו צוות אול סטאר מרשים הכולל את: סופיה ורגארה, סקארלט ג'והנסון, ג'ון לגוויזמו, דסטין הופמן, אוליבר פלאט ורוברט דאוני ג'וניור. הכל מתחיל כאשר השף המהולל קרל קאספר (פאברו) עוזב לפתע את עבודתו במסעדה יוקרתית בלוס אנג'לס, לאחר שהוא מסרב להתפשר על היצירתיות שלו כדי להתרצות בפני בעל המקום (הופמן). השאלה הניצבת לפניו: מה עכשיו? תיפתר כאשר הוא מוצא עצמו במיאמי, מתחבר לגרושתו (סופיה ורגארה), חברו (ג'ון לגווזמו) ובנו (אמג'יי אנטוני) כדי לפתוח מסעדה על גלגלים. קרל חוזר לשורשיו ומגלה מחדש מדוע הוא אוהב לבשל, לאהוב ולחיות. ג'ון פאברו הוא אחד מיוצרי הקולנוע המעניינים ביותר המשלב קריירה של בלוקבאסטרים (איירון מן) ואינדי (סווינגרס).