חואן אוליבר הוא סוהר, שמגיע מוקדם להתייצבות שלו בבית הסוהר שאמור להיות מקום עבודתו החדש. לצערו, הוא הגיע ביום הכי לא נכון, כשהאסירים בוחרים להנחית את המרד שלהם, בדיוק במהלך הסיור הראשון שלו בין מסדרונות המתקן. למזלו המפוקפק, הוא עוד לא מוכר ע"י המורדים, ומצליח להתחזות לאסיר חדש, ולהתחבב על מנהיג האסירים. עד מתי יצליח להסוות את זהותו האמיתית? האם יצליח להפוך לגיבור היום בסופו של דבר? בינתיים חוטפים המורדים כמה אסירים פעילי אירגון הטרור הבאסקי, מה שמעורר מהומות ברחבי ספרד ומעודד מרידות בית סוהר נוספות. הסרט זכה בשמונה פרסי גויה.