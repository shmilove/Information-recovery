בני הזוג פול ניומן וג'ואן וודוורד מככבים בדרמה נוטפת הזיעה והארוטיקה של מרטין ריט (נורמה ריי), המתרחשת בדרום העמוק, ומבוססת על שלושה סיפורים של גדול סופרי הדרום, וויליאם פוקנר. ניומן הוא בן קוויק, רד-נק חם מזג שידוע בהצתות של חוות שאת בעליהן הוא לא מחבב. הוא מגיע לעיירה הנשלטת בידי וויל וארנר (אורסון וולס בתפקיד שמתאים למידותיו), שמזהה בו את עצמו. שני הציידים מתכוננים לעימות הבלתי נמנע כשבתו של וארנר ביניהם, מתמרנת. ניומן זכה בפרס השחקן בפסטיבל קאן