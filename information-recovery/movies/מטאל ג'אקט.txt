יצירה מרתקת ועוכרת שלווה על מלחמת וייטנאם של סטנלי קיובריק הדנה במצבו של האדם ומזמינה שפע של פרשנויות. הסרט מתחלק לשני פרקים נפרדים. חציו הראשון עוסק בטירונות של חיל הנחתים, באופן בו מסירים מן האזרחים הצעירים את זהותם העצמית, בדרך לחייתיות. בחלקו השני של הסרט אנו עוברים לוייטנאם - לא אל הג’ונגלים הירוקים אלא דווקא להריסות העיר הואה (שצולמו בבריטניה). כאן מציג קיובריק בפנינו את המהות הסוריאליסטית, האבסורדית, המאיימת של המלחמה.