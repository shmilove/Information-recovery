ברגע זה מתחולל בתוך גופכם קרב עצום. הוא החל לפני מיליארדי שנים והוא עדיין מתנהל בכל אחד מאיתנו 
במשך כל יום, ובמשך כל דקה. זהו סיפור הקרב בין שני אורגניזמים קדמוניים, הנגיף והתא. סרט זה חושף את 
המנגנון המופלא של מערכת התא האנושי מתוך העולם הפנימי של התא עצמו, מפני השטח המורכבים של  
הממברנה הפועלים כמערכת אבטחה עבור כל מה שנכנס ויוצא מהתא, הכבישים המהירים המשנעים מטענים  
לאורך התא והטורבינות הייחודיות המספקות אנרגיה לכל העולם התאי, ועד אל הגרעין המדהים המאחסן את הדנ"א 
ואת הנחיות הבנייה של אלפי חלבונים שונים וייחודיים המחזיקים בתפקיד ייעודי.  
כוונת הנגיף היא להפקיע את המערכת הזו למען מטרה אנוכית - ליצור נגיפים נוספים. ודבר לא יעצור אותו מלהשיג 
את מטרתו. הסרט בוחן את הרעיונות החלוציים ביותר אודות התפתחות החיים על כדור-הארץ ואת התהליכים 
הביוכימיים המתרחשים במרכזו של כל אחד מאיתנו, וחושף עולם קטן יותר מכפי שביכולתינו לתפוס, בסיפור בעל 
יריעה מספיק רחבה אשר עולה על כל דמיון. בסרט משתתפים מומחים בתחום, פרופסור בוני ל. באסלר מאוניברסיטת 
פרינסטון, ד"ר ניק ליין ופרופסור סטיב ג'ונס מהקולג' האוניברסיטאי של לונדון, וסוזנה בידגוד מאוניברסיטת קיימברידג'.