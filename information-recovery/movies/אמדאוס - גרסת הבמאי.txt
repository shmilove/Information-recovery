וינה, 1781. אנטוניו סליירי הוא מלחין החצר המוכשר של הקיסר יוזף השני. כאשר וולפגנג אמדאוס מוצרט מגיע לחצר הקיסר, מגלה סליירי לתדהמתו כי כל הכשרון המוזיקלי האלוהי שביקש אי פעם לעצמו, הוענק דווקא לליצן החצר, רודף הנשים וגס הרוח. אכול קנאה זומם סליירי להרוס את מוצרט בכל דרך אפשרית. בעזרת אמנות הקולנוע ומוזיקה עילאית מעביר הבמאי מילוש פורמן (איש על הירח) את אחד הסיפורים המרתקים של ההיסטוריה המוזיקלית. גרסת הבמאי כוללת 20 דקות שלא נראו על גבי המסכים ופסקול משוחזר דיגיטלית. אפוס תקופתי מפואר שזכה בשמונה פרסי אוסקר ביניהם לשחקן, לבמאי ולתסריט. עם אברהם פ. מורי (מימיק).