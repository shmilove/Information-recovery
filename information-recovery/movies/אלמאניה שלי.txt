1960- צעיר תורכי יורד מהרכבת. הזרקורים מכוונים אליו, צלמי העיתונות, הטלוויזיה - כולם עטים לעברו. הוא הפועל המיליון שהגיע מתורכיה לגרמניה החדשה. אבל לא אליו מופנת תשומת הלב, אלא לאיש שנדחק לפניו- הפועל המיליון ואחד... 2010- צנ'ק בן ה-6 עוד לא יודע מי הוא בדיוק. אמו גרמניה, אביו תורכי, וכשהמורה בבית הספר שואלת מאיפה הגיע משפחתו הוא לא ממש יודע מה לענות. בבית, סבתו ממלאת בהתרגשות טפסי רישום: בחלוף כמעט 50 שנה הם סוף סוף עומדים להפוך לאזרחים גרמניים מהשורה. סבו, אותו פועל מיליון ואחד, מסרב לקבל את התעודות החדשות ובמקום, הוא שולף את הדרכונים הישנים ומודיע לכל המשפחה המורחבת שהקיץ הזה, הם כולם יחזרו לתורכיה. הוא קנה בית בכפר הולדתו והוא זקוק לכל המשפחה שתעזור לשפץ את הבית החדש/ישן.