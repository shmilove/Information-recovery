גופתו של הארי שנמצא מוטל חסר חיים בפאתי היער, יוצרת הרבה אי נעימויות, בלשון המעטה, בעיירה שלווה בוורמונט. נראה שלכל אחד מאנשי העיירה יש סיבה טובה לחשוב שלהם יש יד במוות שלו והגופה נטמנת ונחפרת, הלוך ושוב, לאורכה של הקומדיה השחורה המבריקה הזו של גאון המתח הקולנועי , אלפרד היצ'קוק. ג'ון מייקל הייז שכתב גם את "לתפוס גנב" ואת "חלון אחורי", אחראי גם כאן לדיאלוגים השנונים והמרושעים. שירלי מק'ליין, דרך אגב, עשתה כאן את פריצתה למסך הכסף בתפקידה הראשון בקולנוע. אפשר לומר שזו יופי של התחלה..