טים ברטון, אחד הבמאים בעלי המגע האישי מתנסה לראשונה בבימוי של דרמה משפחתית. כמובן, שאצלו העניינים אינם ישירים וריאליסטים אלא חורגים לחלוטין מכל תפיסה אפשרית של דרמה שכזו. העלילה מפגישה בין אב גוסס לבנו המתנכר, המבקש מאביו שיספר את האמת על כל האגדות שהאב המציא על חייו. שורה של חזרות לעבר מעידות כי אכן מדובר בעלילה פנטסטית לחלוטין שמתוך נקודת המוצא של היומיום פורצת אל מחוזות מדומיינים לגמרי. המאבק שבין מומצא לאמיתי, בין בן המבקש מאביו את "האמת" לבין אב המסרב להתמסר למציאות האפורה של חייו הם ליבו של הסרט. אלא שברטון אינו צובע את הפקעת הרגשית הזו בצבעים קודרים, אלא מעדיף להעניק ליצירה ממד קומי ואירוני מובהק.תקציר:סינמטק ת"א