כולנו רוצים משפחה, אהבה וקריירה. כמו בחיים, אצל וודי אלן זה אף פעם לא פשוט. הסרט מתאר בני משפחה מהמעמד הבינוני על ניסיונותיהם לשמור על האהבה והתשוקה בחייהם. גיבור הסרט עובר את משבר גיל ה60. הוא מחליט להתחיל לטפח את עצמו, יורד במשקל ועוזב את אישתו. הבת שלו נשואה לסופר שאינו מצליח לשחזר את הצלחת העבר שלו. היא נאלצת להתמודד עם משבר הפרידה של הוריה, עם הגורו קוראת הקלפים של אמא שלה ועם העובדה שאביה מחליט להתחתן עם בחורה צעירה בעלת עבר מפוקפק.