צוות ענק של כוכבים נוטל חלק בדרמת מתח המבוססת על רב המכר של יוג'ין בורדיק והארווי ווילר. המלחמה הקרה בעיצומה, והמתח בין ארה"ב לבין רוסיה בשיאו. מפציץ אמריקני מקבל בטעות פקודה להפיל פצצה עם ראש נפץ גרעיני על מוסקבה. קולונל ג'ק גריידי נמצא כבר עם מטוסו עמוק בתוך שטח האויב, בנקודה שאין ממנה דרך חזרה. נשיא ארה"ב נמצא בקשר ישיר עם מנהיגי רוסיה, בנסיון נואש לעצור את הקטסטרופה שעלולה להתרחש. המצב הקריטי דורש החלטות מהירות וגורליות. הסרט צולם בנוכחות קהל ושודר בשידור חי בטלוויזיה האמריקנית.