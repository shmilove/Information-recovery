בעיירה הקטנה בני משפחת פרקר נחשבים לאנשים שקטים ומתבודדים, ויש להם סיבה טובה. מאחורי דלתיים סגורות, האב פרנק שולט במשפחה ביד של ברזל, נחוש לשמר את המנהגים העתיקים של המשפחה בכל מחיר. כאשר סופה עזה פוקדת את המקום והמשפחה סובלת מאובדן טרגי, שתי הבנות - איריס ורוז - צריכות לדאוג לשים אוכל על השולחן, והכוונה היא לא לבשר שאפשר לקנות בסופרמרקט מעבר לפינה. ג'ים מיקל מגיש עיבוד משלו לסרט האימה הפולחני של הבמאי המכסיקני חורחה מישל גראו. הוא מעתיק את סיפורה של המשפחה מניו מכסיקו לאזור עני ונחשל במדינת ניו יורק וזוכה לשבח האולטימטיבי כאשר המבקרים קובעים שסרטו המצמרר, המלוטש, המרתק והפיוטי מפחיד עוד יותר מהמקור.