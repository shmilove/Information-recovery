קומדיה מקסימה על החיים. הכוכב הארגנטינאי, ריקרדו דארין (תשע מלכות, הסוד שבעיניים), מככב בקומדיה שזכתה בפרס הגויה לסרט הלטינו-אמריקאי הטוב ביותר. רוברטו הוא בעלים של חנות לחומרי בניין בבואנוס איירס הסואנת איש כפייתי, נרגן וחסר סבלנות, שבזמנו הפנוי אוסף כתבות מעיתונים. יום אחד מבחין רוברטו בגבר סיני שנזרק ממונית. בניגוד לדרישות האופי המתבדל והאנטיפטי שלו, הוא עוזר לסיני לקום על רגליו, ואז מנסה לעזור לו למצוא את הדוד אותו הגיע לחפש בארץ הזרה. המשימה אינה פשוטה, ועד מהרה מוצא עצמו רוברטו תקוע עם סיני זר בביתו.