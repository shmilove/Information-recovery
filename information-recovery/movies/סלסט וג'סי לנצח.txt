סלסט וג'סי הכירו בגיל צעיר. הם נפגשו בתיכון והתחתנו זמן קצר לאחר מכן. השנים חלפו והם התבגרו והתרחקו אחד מן השנייה. סלסט מנהלת חברה של ייעוץ תקשורתי וג'סי מובטל אך אינו עושה דבר בכדי לשנות זאת. סלסט מאמינה שגירושים מג'סי ישפרו את חייה היא בדרכה לצמרת והוא לא שואף להיות בשום מקום. התסריט האידיאלי עבורה הוא פרידה שתאפשר להם להישאר ידידים קרובים גם לאחר שיתגרשו. לאחר שחייהם המשותפים מגיעים לסופם, סלסט מתחילה להבין שההחלטה שלקחה על עצמה, זו שהיא חשבה לאחראית ובוגרת, היא במחשבה שנייה בעצם אימפולסיבית וילדותית. כדי להחזיר אליה את ג'סי ולתקן את טעותה היא צריכה לזכות מחדש באמונו, ואולי אפילו באהבתו.