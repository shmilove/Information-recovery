"האשה בשחור" מתרחש בתקופה הוויקטוריאנית באי הבריטי, וגיבורו הוא עורך דין צעיר בשם ארתור, שאותו מגלם כמובן רדקליף. ארתור הוא אלמן טרי מאז רעייתו הלכה לעולמה בזמן הלידה, וסובל משלל מצוקות אישיות ומקצועיות. בין השאר, גם הפרוטה אינה מצויה בכיסו והוא נאלץ לקחת על עצמו לשמור על אחוזה מבודדת ומסתורית. במקום זה, הוא נתקף שוב ושוב בחזיונות שבהם הוא רואה אשה בשחור. האם האשה הזו היא יציר דמיונו, או שמא היא קיימת באמת? ואם כן, כיצד יתפתחו היחסים ביניהם, מה הדבר ילמד את ארתור על עברו וכיצד זה ישפיע על עתידו? "האשה בשחור" מבוסס על ספר של סוזן היל, שיצא ב-1983 ומאז עובד לסרט טלוויזיה ולהצגה. בצד דניאל רדקליף מופיעה בסרט השחקנית הוותיקה ג'נט מקטיר, שהיתה מועמדת לאוסקר בשנת יציאתו, וזאת על הופעתה בתפקיד משנה ב"אלברט נובס".