דלה מאיירס גרה בפרברים עם שני ילדיה ובעלה האלים קנת. היא משקיעה את הכל בשני ילדיה, על חשבון הופעתה, ביתה ובעלה. בערב חג המולד היא נוסעת לקניון לקנייה חפוזה ומתקשה למצוא חניה במגרש העמוס. היא משאירה פתק בו היא נוזפת בבעל רכב שחונה בחזירות על שתי מקומות חניה. כאשר היא חוזרת וארבעת הפרחחים הנמצאים ברכב מתגרים בה, מגיע שומר המתחם לעזרתה והנערים יורים בו. היא נבהלת ובורחת ליער, שם מתחיל מרדף של חתול ועכבר. דלה נקלעת לליל אימה בו היא נלחמת על חייה מול החבורה הפראית שבעקבותיה.