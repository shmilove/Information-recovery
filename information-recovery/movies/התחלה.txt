הקולנוען המוערך כריסטופר נולאן מביים צוות שחקנים בינלאומי בסרט "התחלה", מותחן מדע בדיוני מקורי שמתרחש ברחבי תבל וחודר עמוק אל תוך עולם החלומות האינטימי והאינסופי. דום קוב (ליאונרדו דיקפריו) הוא גנב מיומן, הטוב ביותר באמנות המסוכנת של הסחיטה. הוא מתמחה בגניבה של סודות בעלי ערך עמוק מתוך תת המודע במצב של חלום, כשהמוח הכי חשוף ופגיע. יכולתו הנדירה של קוב הפכה אותו לשחקן מרכזי בעולם הבוגדני החדש של ריגול תעשייתי, אך היא גם הפכה אותו לפליט בינלאומי וגבתה ממנו מחיר של כל מה שאהב בחייו. כעת קוב עומד בפני הזדמנות לגאולה. עבודה אחת אחרונה שיכולה להחזיר לו את חייו, בתנאי שישיג את הבלתי אפשרי – "התחלה".במקום לבצע את השוד המושלם, קוב וצוות המומחים שלו צריכים לבצע את המשימה ההפוכה: לא לגנוב רעיון, אלא לשתול אחד כזה. אם יצליחו, זה יהפוך להיות הפשע המושלם.אך גם התכנון הכי מדויק והיכולות הכי מקצועיות לא יצליחו להכין את הצוות לאויב המסוכן שחוזה מראש כל מהלך שלהם. אויב שרק קוב יכול היה לצפות את בואו.