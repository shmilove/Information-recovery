הקומיקאי וכוכב הטלוויזיה כריס רוק ("כולם שונאים את כריס", "דוגמה") עוסק בסרט דוקומנטרי-קומי חדש באובססיה של נשים אפרו-אמריקאיות רבות להחליק את שיערן, ובסכומי העתק שהן שמשקיעות בכך.שמו של הסרט לקוח משיחה שניהל רוק עם בתו הקטנה, ששאלה אותו "אבא, למה אין לי שיער טוב"? כתוצאה מכך החליט רוק לקחת על עצמו לחקור איך ילדה קטנה הגיעה למסקנה שהשיער שלה "לא טוב". רוק מראיין בסרט נשים אפרו-אמריקאיות, וביניהן מספר רב של סלבריטאיות, שמוציאות סכומי עתק כדי לשנות את השיער שלהן, בהחלקה, חימצון, תוספות שיער, ובעיקר בפאות, ומדברות לראשונה על הנושא.כחלק מהמסע הגיע רוק להודו, ממנה מגיע חלק נרחב של פאות שיער שחור וחלק ,שמתברר גם כייצוא העיקרי של היבשת (כשרוק רואה נערה הודית עם שיער ארוך וחלק הוא אומר לה "אם את רואה אישה שחורה, תברחי").הסוגיה מהווה גם מוקד למאבק פוליטי-כלכלי על הבעלות של חברות המייצרות מוצרים להחלקת שיער אפרו אמריקאי, ועל המשמעות הפוליטית של מאפיינים אתנים והשפעתם על ההתקדמות בחברה.הסרט הוצג בפסטיבל סאנדאנס האחרון, וזכה לאינספור שבחים.