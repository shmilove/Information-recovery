קומדיה רומנטית שמתרחשת בבית מלון בו נערכות שתי חתונות. האחת היא זו של מאורה, אם חד הורית במצוקה כלכלית, עם ווילסון – עובד לא חוקי מאפריקה שזקוק נואשות לויזה. החתונה פיקטיבית, מן הסתם, אבל הם מנסים להראות כאילו מדובר באהבת אמת. בתה הצעירה של מאורה לא מאמינה להם בגרוש. הטקס השני הוא שני גם עבור הזוג הלא כל כך טרי – פרדי וסופי שכבר נפרדו בעבר בגלל נטייתה האלכוהוליסטית של הכלה, ועכשיו מנסים שוב. פרדי ומאורה נתקלים זה בזה יותר מדי פעמים במהלך היום הגורלי של חייהם.