הסרט, המבוסס על סיפור אמיתי, מתרחש במהלך שני עשורים ועוקב אחר מהגר ישראלי בחיפוש אחר החלום האמריקאי. הסיפור מתחיל בתל אביב ב-1973, שם איציק הצעיר גדל בסביבת קזינו לא חוקי שפועל מאחורי הבר של משפחתו. הקזינו שורץ בטיפוסים מפוקפקים שרק מחפשים להשחית את מוחו התמים. כשהאלימות והפשע הופכים לבלתי נסבלים, איציק (יהודה לוי) ומשפחתו מהגרים ללוס-אנג'לס. איציק מנסה להתרחק מחיי הפשע, אך מהר מאוד הוא מגלה שאי אפשר להתחיל מחדש, ולהתחמק מחטאי עבר.