דרמה המתמקדת בחייהם של מספר אנשים בעיירה קטנה בפנסילבניה. ארתור הוא נער מתבגר המחלק את זמנו בין עבודתו במסעדה המקומית, לימודיו בבית-הספר והתמודדותו עם פרידתם הטריה של הוריו. לחייו נכנסת ליילה, נערה חדשה בעיירה המגלה בו עניין, אך הוא אינו בטוח כיצד להגיב לחיזוריה. במקביל, שותפתו לעבודה ומי שטיפלה בו בילדותו, אנני, נאבקת לגדל לבדה את ביתה הקטנה לאחר כשלון נישואיה עם גלן המעורער, אלכוהוליסט לשעבר ומובטל, אשר מנסה למצוא מזור בשיחותיו עם אלוהים, ובמקביל להוכיח לה כי הוא אדם שונה כעת. אנני פוצחת ברומן עם נייט, בעלה של חברתה ושותפתה לעבודה. בין ניסיונותיהם של המבוגרים למצות את המירב מחייהם המתפוררים ושל הצעירים בבניית חייהם החדשים, גילויו של הרומן החדש ותקרית נוראה, אשר נוגעת בחיי תושבי הקהילה כולה, מציתים את דחפיו החולים של גלן ומובילים לטרגדיה בלתי-נמנעת.