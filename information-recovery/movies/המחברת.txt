סרט הבוחן את ההשלכות של משטר הטאליבן על אפגניסטן מבחינה תרבותית וחברתית.באחטאי היא ילדה שובת לב ומלאת חיים בת שש, שרוצה מאוד ללכת לבית הספר ומקנאה בבן השכנים הקורא בפתח המערה שלהם. לאחר מסע חליפין רב-תושיה היא מצליחה להשיג לעצמה מחברת, ובאין עיפרון ומחדד ? היא נוטלת את האודם של אמה ככלי כתיבה. אולם הדרך לבית הספר מתגלה כמסע רב תלאות ? מאנשי חינוך נבערים שלא מכניסים ילדה לכיתתם ועד לחבורת בנים שחוטפת את באחטאי הקטנה לתוך משחק מלחמה אלים המחליף בכל רגע בין הדמויות שקישטו את ילדותם: שוטרי צניעות שסוקלים באבנים אישה חוטאת, יחידת הארטילריה שמוטטה את פסל הבודהא וחיילים אמריקנים שצדים "טרוריסטים" בגבעות. איזה מחיר יגבו מבאחטאי משחקי המלחמה? האם היא תצליח לחמוק מ"שוביה" ולהגיע לכיתה?