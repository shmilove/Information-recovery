סרט מרתק שחלף על פני המסכים בארץ מהר מדי וזו ההזדמנות לתקן את המעוות. הבמאי-תסריטאי ג'ונסון עיבד את ספרו הנפלא של ג'ון ("העולם עפ"י גארפ") אירבינג "תפילה לאוון מיני". הגיבור הוא סיימון, ילד-גמד המתגורר בעיירה קטנה עם הוריו המתעלמים ממנו, ומאמין שאלוהים הועיד אותו לגדולות. חברו הטוב הוא ג'ו, בן לאם חד הורית, המעניקה לסיימון את החום החסר לו בבית. כשכדור בייסבול טועה גורם למות אמו של ג'ו, יוצאים השניים לחפש את אביו שזהותו נותרה עלומה. סרט שירגש גם את הצופה הציני ביותר, בזכות דמותו של הגיבור ומשחקו של איאן מייקל סמית שמגלם אותו.