איבוד התמימות בסרט התבגרות על רקע תבוסתה של גרמניה במלחמת העולם השנייה. לור גדלה בבית של קצין SS ואמא נאמנה לעקרונות הנאציזם. עם פלישת בעלות הברית והתאבדותו של היטלר, ההורים מנסים להתנער מהראיות הקושרות אותם למשטר הרצחני, אבל בסוף נעצרים. עכשיו לור, שגדלה להאמין שהיא פסגת היצירה האנושית, צריכה לטפל בארבעת אחיה, ביניהם גם תינוק חסר ישע. היא בורחת מהבית אל תוך הפוסט-אפוקליפסה של חייה, וחוזה במו עיניה את זוועות המלחמה. אדם אחד יזעזע את כל אמותיה ויגרום לה לחשוב. סרטה של קייט שורטלנד (Somersault).