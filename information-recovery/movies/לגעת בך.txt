מייק (סטיב זאהן) וסו (ג'ניפר אניסטון) בסך הכל מחפשים את אותו הדבר. להיות מאושרים. כאשר סו נשארת ללילה במלון קטן אי שם באריזונה היא זוכה ליחס מיוחד. מייק, בנם של בעלי המלון, לא יכול שלא להתרשם ממנה שלא לדבר על להפסיק לחשוב עליה. אבל נסיונות החיזור של מייק לא ממש עובדים על סו. למעשה היא רואה במייק טיפוס מעט מפוקפק ומוזר. אבל מייק לא מתייאש. הוא עוקב אחרי סו ומגיע עד למרילנד. רק כדי לגלות שלסו יש חיים משלה, עם קריירה, משפחה ומאהב-דוגמן לשעבר (וודי הארלסון). אבל עבור מייק כל אלה הם בסך הכל מכשולים קטנים בדרך לאהבה אמיתית. כעת, כל שנותר לו לעשות הוא לשכנע את סו שהיא מרגישה את אותו הדבר.