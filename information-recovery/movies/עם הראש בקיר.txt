זוכה פרס "דב הזהב" בפסטיבל הסרטים בברלין לשנת 2004. דרמה מרגשת, בעלת עוצמות נדירות, המתארת את סיפורם של ג'אהיט וסיבל החיים בגרמניה, שניהם ממוצא טורקי. לג'אהיט, בן 40, אלכוהוליסט ומסטול תמידית, נמאס לגמרי מחייו והוא מחליט להיכנס עם רכבו בקיר בטון. הוא שורד – ובבית החולים פוגש את סיבל הצעירה, המשכנעת אותו להתחתן איתה נישואים פיקטיביים כדי שתוכל להימלט ממשפחתה הטורקית השמרנית. השניים מתחתנים ואיחוד בין שתי נשמות אבודות מתרחש, אל עבר אהבה גדולה. הנישואים הפרקטיים מתפתחים לכיוונים לא צפויים: בתחילה, רק ג'אהיט מתאהב בסיבל, אך מאוחר יותר גם סיבל מגלה את רגשותיה כלפיו. אבל ג'אהיט עדיין לא השתלט על האגרסיות שלו, וסיבל יותר מדי אגוצנטרית מכדי להבחין עד כמה היא פוגעת בו. רק כשהעניינים מובילים לאסון, מצליחים השניים להבין את מהות האהבה...