נערת זוהר (טיפי הדרן) אמידה מסן פרנציסקו, מוצאת עצמה בעיירת חוף צפון קליפורנית, אליה הגיעה בעקבותיו של גבר (רוד טיילור) אשר שבה את ליבה. תושבי העיירה מוצאים עצמם לפתע מותקפים ע"י ציפורים מכל המינים, במספר גדל והולך וביתר רשעות. אחת מיצירות המופת של אלפרק היצ'קוק, ע"פ סיפור קצר מאת דפנה דה-מוריה. הסרט מכיל סממנים פסיכולוגיים של חרדות בראשית, בעיות מין, יחסים אדיפליים, יחסי משפחה הרסניים ועוד. מספר מבקרים רואים בסרט מעין תגובה שמרנית-רדיקלית של היצ'קוק לשחרור האשה באמריקה של שנות ה- 60. האשה מסמלת את הציפור ששוחררה מהכלוב והפרה את  סדרי הטבע, ומכאן התוצאות הרות האסון.