הסרט מלווה את סיפור חייו הבלתי נתפס של האלוף האולימפי והלוחם האמיץ לואי זמפריני (ג'ק אוקונל). זמפריני בן למשפחת מהגרים איטלקית קשת יום, הגיע לגדולות בענף הריצות הבינוניות וייצג את ארה"ב באולימפיאדת בברלין. במהלך מלחמת העולם השנייה, גויס לשירות הצבא האמריקני. במהלך הפעילות הצבאית, מטוס הקרב בו לחם נפגע מאש האויב והתרסק בלב האוקיינוס השקט. שם, בלב הים החל מסע ההישרדות המפרך של לואי ושניים מחבריו לצוות שנמשך 47 ימים על גבי רפסודת ההצלה. ביום ה-47 נפלו השלושה בשבי היפני, בו הועברו בין מחנות שבויים ועברו עינויים קשים פיזיים, מנטליים ונפשיים.