אחרי שהוא גורם לחברה שבה הוא עובד להפסיד מיליוני דולרים, אחרי שהוא מפוטר מעבודתו וחברתו זורקת אותו מכל המדרגות, דרו ביילור שוקל בכובד ראש להתאבד. אבל אז הוא מקבל את הבשורה שתשנה את חייו: אביו נפטר. מות האב מחזיר את דרו אל עיירת הולדתו אליזבתטאון, קנטאקי. בדרך הוא פוגש בקלייר, דיילת אוויר חביבה ומוזרה שתעזור לו להתמודד עם נטיותיו האובדניות ואף תכניס עניין רומנטי לחייו העצובים.