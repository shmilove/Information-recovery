הבמאי האמריקאי הגדול מרטין סקורסזה, האיש שאחראי על יצירות מופת כגון: "נהג מונית", "השור הזועם", "הח'ברה הטובים" ו"כנופיות ניו-יורק" מציג בסרטו החדש את סיפורו של אחד האמריקאים הגדולים ביותר בתחילת המאה העשרים, האוורד יוז. הסרט מתמקד בשנות חייו המוקדמות כבחור צעיר ונועז, בנו של ממציא מטקסס שהשתכשך בהוליווד וניהל מערכות יחסים עם הנשים היפות והמצליחות ביותר בעיר: ג'יין הרלו, אווה גרדנר וקתרין הפבורן. היה לבעלים של אולפני RKO והפיק יצירות מופת כגון: "פני צלקת" המקורי. במקביל לעבודתו הפורה בהוליווד הוא פיתח את תחביבו ואהבתו הגדולה ביותר – מטוסים - והיה לאחד החלוצים המובילים בתחום זה.