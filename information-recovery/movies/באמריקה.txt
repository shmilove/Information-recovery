ג'וני ושרה מהגרים מאירלנד לניו יורק יחד עם שתי בנותיהם הקטנות. הם נחושים להשאיר מאחור את הטרגדיה שדחפה אותם לעזוב את הבית, מותו של בנם בן השנתיים, ולעשות כמיטב יכולתם כדי לפתוח דף חדש. המשפחה האירית מלאת החיים מוצאת עצמה בדירה עלובה באחת משכונות העוני של מנהטן, בין סוחרי סמים, שיכורים וטיפוסים מפוקפקים אחרים, ומפשילה שרוולים. ג'וני עובד כנהג מונית, רץ ממבחן במה אחד לשני ובין לבין משפץ את הדירה; שרה מוצאת עבודה בחנות גלידה ומנסה להכנס שוב להריון; והילדות מחייכות, עוזרות ומקסימות את סביבתן. בין העבודה, השיפוצים, הנסיון לשרוד את הקיץ הניו-יורקי ומציאת חברים חדשים, הם פוגשים אמן מיוסר בשם מתיאו שגר בבניין והופך לידידם הטוב. בסופו של דבר הנדיבות שלהם כלפיו והאהבה שהוא מחזיר להם, הם שיסללו את הדרך אל ביתם החדש.תקציר "בלוקבסטר".