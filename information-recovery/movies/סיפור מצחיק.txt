יוצרי Half Nelson ו-Sugar, אנה בודן וראיין פלק, מביאים דרמה קומית מקסימה המתרחשת בין כתליה של מחלקה פסיכיאטרית. קרייג הוא תלמיד תיכון שמתחיל לגלגל יותר מדי פנטזיות התאבדות במוחו, ועל כן מחליט לאשפז עצמו במחלקה. זק גליפיאנקיס (בדרך לחתונה עוצרים בווגאס) מגלם את דמותו של מאושפז אחר, בובי, שמהווה מנטור עבורו ומלווה אותו בהלכי המקום (וגם בורח איתו לאכול ג'אנק פוד מחוץ לחומות). אט אט מתגלות בעיותיו של בובי, שלמראית עין עובר כיצור שפוי יחסית, שמתקשר עם המציאות ועם הסביבה האנושית. כי הנפש מסתורית ומתעתעת.