ג'ינהיי ואביה מגיעים רכובים על אופניים לקונדיטוריה. האב אומר לג'ינהיי הקטנה שהיא רשאית לבחור את עוגת הקצפת המפוארת והנהדרת ביותר - מתנה למקום אותו הם הולכים לבקר. מה שהוא אינו מספר לה זה שהוא מתכוון להשאירה באותו מקום לתמיד - כי יש לו אישה חדשה וילד חדש.ג'ינהיי בת ה-9 לומדת להתמודד לא רק עם חווית הפרידה מהאב האהוב, המקום החדש והחברות החדשות, אלא גם עם חווית היקלטות במשפחה חדשה - משפחה מאמצת. בזמן שכל חברותיה סביבה בבית החדש עושות הכל כדי לשאת חן בעיני ההורים הפוטנציאליים - ג'ינהיי הפיקחית שומרת באדיקות על סירוב מוחלט לשתף פעולה. היא יודעת שההבטחה לחיים חדשים במקום אחר, יפרידו לעד בינה ובין האנשים שהיא כ"כ אוהבת...סרטה הראשון באורך מלא של הבמאית הצעירה אוני לקונט מבוסס על האוטוביוגרפיה שלה ומציג סיפור נוגה ומרגש מאוד שממשיך ללכת איתך עוד זמן רב אחרי הצפייה בסרט.