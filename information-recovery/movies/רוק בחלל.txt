מעין המשך בלתי ישיר לסרט הפנטזיה/אנימציה משנות השמונים, המבוסס על עיתון הקומיקס הקאלטי בעל אותו השם. לאחר שגילה שריד מן הלוק-נאר (כדור הרשע המוחלט ש"הושמד" בסרט הראשון), טיילר הכורה (בקולו של מייקל איירונסייד, זכרון גורלי) משתגע לגמרי ומפתח אובססיביות לכסף, כוח וחיי נצח. הוא מגיע לכוכב שהשמועות מספרות שיש בו מעיין נצח, ואשר לנתיניו יש גן בדם שהוא חושק בו, חוטף כמה מהם, והורג את כל היתר. ג'ולי (בקולה של ג'ולי קריין, תוכנה מפלצתית), אשר ניצלה בנס, נשבעת לנקום בו ולהשמידו לפני שיהיה זה בלתי אפשרי.