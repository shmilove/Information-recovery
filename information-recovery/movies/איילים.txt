בקהילה חקלאית קטנה ומבודדת באיסלנד חיים שני אחים שלא דברו זה עם זה כבר 40 שנה. כעת תוקפת מחלה קטלנית את העדרים בעמק כולו ושני האחים צריכים לשתף פעולה כדי להגן על מה שבאמת יקר להם – הכבשים. סרטו השני של גרימור האקונרסון כבר זכה במספר פרסים יוקרתיים, כולל פרס 'מבט מסוים' בפסטיבל קאן 2015. הבמאי מתבל את הדרמה האנושית, החסכנית, בשפע של הומור ולא מעט עצב, ומיטיב להעביר למסך את התרבות הכפרית היחודית של המקום.