הבמאי של "ארבע חתונות ולוויה" ו"דוני בראסקו", מייק ניואל, מגיש עיבוד זרוע כוכבים לספרו הגדול של צ'ארלס דיקנס. ג'רמי אירוין (סוס מלחמה) מגלם את דמותו של היתום פיפ, שבזכותו של מיטיב מסתורי מצליח לבנות לעצמו קריירה של ג'נטלמן בלונדון. לצידו, הלנה בונהאם קרטר נכנסת לנעלי הכלה המתוסכלת של מיס האווישאם, רייף פינס (הפצוע האנגלי) הוא מאגוויץ', רובי קולטריין (המפצח) הוא מיסטר ג'אגרס, יואן ברמר (טריינספוטינג) הוא וומיק, סאלי הוקינס (חופשייה ומאושרת) היא מיסיס ג'ו והולידיי גריינג'ר (אנה קרנינה) היא משאת נפשו של פיפ הצעיר, אסטלה.