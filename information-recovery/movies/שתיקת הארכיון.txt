הדימויים בשחור לבן הצרובים בתודעתנו תחת המושג "גטו ורשה", הנתפסים בעינינו כהדפס תיעודי של הטרגדיה שהתחוללה שם, לקוחים ברובם מתוך אחד מסרטי התעמולה הנאצים האכזריים והמסתוריים ביותר. הפקת הסרט שצולם חודש לפני גירוש הגטו מעולם לא הושלמה. באמצעות חשיפת האמת מאחורי עשיית הסרט ועימות הדימויים עם עדות הקורבנות בסרט שתיקת הארכיון – נחשוף את היחס המתעתע בין זיכרון – תיעוד (צילום) – והאמת שלא תתואר.