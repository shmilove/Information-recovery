הסרט העשירי במספר בסדרת סרטי הריגול והמתח של ג'יימס בונד בבימויו של לואיס גילברט (מונרייקר, אתה חי רק פעמיים). בסרט זה, תפקיד הסוכן בונד 007 מגולם ע"י השחקן רוג'ר מור. הבריטים מגלים שישנו אדם אשר המציא מכשיר שיכול לאתר צוללות בכל מקום ומוכר את המכשיר למרבה במחיר. כאשר אחת מצוללות הצי הבריטי נעלמת עם שישה עשר טילים אטומים הממשלה הבריטית שולחת את ג'יימס בונד לקחת את המכשיר ולמצוא את הצוללת לפני שיהיה מאוחר מדי. הבמאי לואיס גילברט, אשר ביים בין השאר את הגירסה המקורית לסרט "אלפי" ב-1966 יצר סרט המאופין בטכניקה מרהיבה, וצולם באתרים כמו קהיר וסרדיניה. הצילומים מתחת למים והפעלולים, כמו גם רוג'ר מור - יפים מאין כמותם.