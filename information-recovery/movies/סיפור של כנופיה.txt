אוליבייה מארשל, הבמאי המוכשר של סרטי הפשע, "תחנת משטרה 36" ו-MR 73, חוזר עם עוד מותחן פשע אינטנסיבי. מומון וידאל הוא גנגסטר ממוצא צועני בליון, אחד הבוסים הבולטים בפשע המאורגן הצרפתי. בתוך תוכו הוא בעל חוש נאמנות גדולה לעמיתיו הקרובים. על כן הוא חש צורך עז לצאת להגנתו של הפרטנר שלו וחברו הטוב, סרז' סוטל, שאחרי מצוד משטרתי ארוך, נתפס והושלך אל מאחורי הסורגים. וידאל מגלה שסרז' עשה לעצמו עוד כמה אויבים חוץ ממשטרת צרפת, והעלילה מסתבכת.