בקיץ 1977, הראיונות המצולמים לטלוויזיה של דייויד פרוסט (מייקל שין) וריצ'ארד ניקסון (פרנק לאנגלה) משכו את אחוזי הצפייה הגדולים ביותר עבור משדר חדשות בהיסטוריה של הטלוויזיה האמריקנית. מעל ל- 45 מיליון צופים – תאבים להצצה אל מוחו של השליט לשעבר המושמץ שלהם ומשתוקקים להודאה שלו בניצול סמכותו שהוביל להתפטרותו – ישבו מרותקים מול קרב האגרופים המילולי שהתקיים בין ניקסון לפרוסט לאורך ארבעה לילות. שני אנשים שהיה להם הרבה מה להוכיח ידעו שרק אחד מהם ייצא מנצח. העימות האגדי הזה יצר תקדים באמנות הראיונות החושפניים, שינה את פני הפוליטיקה וסחט הודאה מהנשיא לשעבר שזעזעה אנשים בעולם כולו. וכנראה גם את ניקסון עצמו.