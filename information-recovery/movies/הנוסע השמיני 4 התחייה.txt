200 שנה אחרי שטבלה בעופרת לוהטת כדי לחסל את עצמה ואת עובר המפלצת הצומח בבטנה, חוזרת ריפלי, הלוחמת הקשוחה, מצילת האנושות ממותה. מדענים מסרסרים בגנים שלה ומשכפלים אותה מחדש כדי ליילד את גור החייזרים שמקנן ברחמה. הגנים של ריפלי עברו טרנספורמציה ויחד עם רגשותיה האמהיים כלפי החיה המוזרה שהביאה לעולם כבר לא ברור לטובת מי היא: החייזרים או בני האדם. הפרק המתוחכם ביותר בסדרת מדע הבדיוני המצליחה מטפל כקודמיו בשאלות פילוסופיות כמו זהות (אנושית ונשית) ואסתטיקה, מבלי לשכוח להיות סרט פעולה ואימה מהפנט. ז'אן-פייר ז'נה, מיוצרי "דליקטסן" ביים עם סגנון ויזואלי האופייני לו.