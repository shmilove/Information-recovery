סרט פעולה הונג-קונגי של הבמאי סטנלי טונג (המליונר מת מצחוק). קאונג (ג'קי צ'אן), בחור חסר מזל המגיע לניו יורק (שצולמה בוונקובר) בכדי לבקר את דודו, נקלע בטעות למלחמת כנופיות עקובה מדם ומוכה נמרצות על ידי חבורת בריונים. כל מה שנותר לעשות (לאחר שהוא מחלים מפציעותיו כמובן) זה לנקום - ומהכרותינו עם ג'קי צ'אן זה יהיה מרשים, אכזרי ומצחיק גם יחד. מומלץ! עם אניטה מוי (Moon Warriors) ופרנסואה ייפ (חוד היהלום).