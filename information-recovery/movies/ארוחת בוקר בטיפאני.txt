העיבוד לסיפור של טרומן קפוטה (שלאחרונה ראינו גם את הסרט עליו - "קפוטה" עם פיליפ סימור הופמן) הוא אחד הסרטים החשובים של בלייק אדוארדס (מיקי ומוד) והסרט שפחות או יותר בנה את הקריירה של אודרי הפבורן. בחורה נמרצת ומניפולטיבית שחיה ממתנות של גברים ומחפשת בעל עשיר, מגיעה לבניין דירות בניו יורק ופוגשת שכן צעיר (ג'ורג' פפרד, צוות לעניין) ש"מוחזק" בידי אישה מבוגרת ומשתוקק להיות סופר. יחסי החברות והמשיכה ביניהם מאיימים להפר את האיזון של חייהם השבירים. אודרי הפבורן היתה מועמדת לאוסקר על תפקידה הבלתי נשכח בקומדיה רומנטית קלאסית זו. הנרי מנציני הכיר לעולם את Moon River בפסקול שעליו קיבל אוסקר. האלבום שיצא בעקבות הסרט זכה בגראמי.