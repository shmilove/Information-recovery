פאני פרייס היתה ילדה בת עשר כשנשלחה מבית הוריה העניים שבפורתסמית', לביתם של קרובי משפחתם העשירים, משפחת ברטראם, באחוזת מנספילד. שם במנספילד פארק היא גדלה בביתם של סיר תומאס ברטראם ואשתו ליידי ברטראם, כשתמיד התייחסו אליה כ"בת משפחה עניה ונחותה". הסובבים אותה טרחו להזכיר לפאני כי לכולם מעלות ויתרונות שלה אין ועליה להיות אסירת תודה על כל הטוב שהם מעניקים לה. רק אדמונד, הבן הצעיר למשפחת ברטראם הפך לידידה הקרוב ביותר של פאני. אדמונד היחיד שאינו שבוי בדעות הקדומות של בני משפחתו, לקח חלק באהבה העצומה של פאני למילה הכתובה וידע להעריך את רגישותה ואת אישיותה המיוחדת. כשפאני הגיעה לראשונה למנספילד פארק היא מעלה על הנייר, במכתבים ויומנים אישיים, את רשמיה המשעשעים, תחושותיה העמוקות והערותיה העוקצניות והאינטליגנטיות. השותף היחיד איתו היא מחלקת את רשימותיה הוא אדמונד.