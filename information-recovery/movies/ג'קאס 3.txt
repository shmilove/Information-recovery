חבורת המטורפים בראשותו של ג'וני נוקסוויל, חוזרת עם סרט שלישי, והפעם בתלת מימד. "ג'קאס" היא תופעה שקשה להסביר ועוד יותר קשה לעכל, אך מה שבטוח- אי אפשר להתעלם ממנה. החבורה החלה את דרכה בתוכנית טלוויזיה ב MTV, אשר זכתה לפופולאריות רבה. בשנת 2002 המתכונת הייחודית הועברה לקולנוע וגם שם זכתה להצלחה אדירה. הסרט השלישי בסדרה גרף כ- 100 מליון דולר בשבוע הראשון להקרנתו בארה"ב והוא המצליח ביותר מכל הסדרה. במהלך צילומי הסרט כל משתתפי הסרט אושפזו בבתי חולים - כל אחד מהפעלול שהוא ביצע או שביצעו עליו. בין הפעלולים בסרט: קפיצת באנג'י בתוך תא שירותים, התנגחות בשוורים, טיפוס על עץ בזמן שכורתים אותו ועוד תעלולים.