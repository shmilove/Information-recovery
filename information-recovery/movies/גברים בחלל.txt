כשריקו (ואן דיין) וחבריו מסיימים את תיכון "בברלי הילס 2010" הם כמובן בוחרים להתגייס לצבא ולהיות אזרחים אמיתיים. כל אחד פונה לדרכו ועובר טירונות משלו, ריקו ודיזי (מאייר) שמאוהבת בו עוברים טירונות קרבית לחיל רגלים. כולם נפגשים תוך זמן קצר כשגזע חיצון של חרקי ענק מאיים להשתלט על כדור הארץ. בעזרת עוז רוחם, למרות האבדות שבדרך, גם הגברים וגם הנשים יוצאים לחסל את הצר המאיים עליהם. אהבה, דם, מוות וחיים חדשים מניעים את חיילי שנות ה2000. הסרט מבוסס על ספרו של רוברט היינלין.