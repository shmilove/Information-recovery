אנדריאה ארנולד שזכתה בפרס האוסקר ב-2005 על סרטה הקצר, היא ללא ספק התגלית הגדולה של פסטיבל קאן 2006. "דרך אדומה" סרטה הראשון באורך מלא זיכה אותה בפרס חבר השופטים. זהו סיפור על אובדן, נקמה וגאולה. ג'קי (קייט דיקי) עובדת בתור מפעילת טלוויזיה במעגל סגור, בחברת אבטחה גדולה. מבעד למוניטורים היא מתבוננת מן הצד בחייהם של אנשים אחרים ונחשפת לחייה היום יומיים של גלאסגו. יום אחד היא מבחינה, מבעד למסכים, באיש שאחראי לכאבה הגדול מכל ומחליטה לעקוב אחריו. מה שבתחילה נראה כמסעה של אישה בודדה, מתפתח באופן מפתיע ובלתי צפוי...