הראשון בסדרת אינדיאנה ג'ונס, בו מתוודעים אל אינדי, הארכיאולוג המסעיר בעל הכובע האגדי, שמסתבך בהרפתקאות חובקות עולם. הריסון פורד, הוא ד"ר אינדיאנה ג'ונס, יוצא בעקבות התיבה האבודה, האמורה להחזיק בתוכה את לוחות הברית המקוריות, ולצידו האקסית המיתולוגית שלו (קארן אלן). המרדף הגדול לוקח אותו מהג'ונגלים של דרום-אמריקה דרך הריה של נפאל ועד מדבריות צפון-אפריקה, כשבדרך נקרים בדרכו הרבה נאצים רעים. הרבה רעש וצלצולים, קולנוע סוחף כמו שרק שפילברג יודע לעשות, ואחד הריסון פורד, שמצליח לצקת אל תוך ג'ונס מידות שוות של אירוניה והרואיזם. הצלחתו המיתולוגית של הסרט הובילה לעוד שניים בסדרה.