לפני חמש שנים, החליט דניס (סיימון פג, "מת על המתים") שהוא אינו מספיק טוב עבור ארוסתו ההרה, ליבי (ת'נדי ניוטון, "התרסקות"), וביום חתונתם הוא ברח כל עוד נפשו בו. היום הוא עובד בתור מאבטח, ובקושי עומד בתשלומי שכר הדירה, בעוד שליבי מצאה לה חבר חדש שאפתן ומצליח, וויט (האנק עזריה, מי שמוכר בעיקר בתור הקול מאחורי כמה מהדמויות ב"משפחת סימפסון"). כדי להוכיח לליבי ולבנם המשותף ג'ייק שהוא לא סתם לוזר, דניס מחליט להשתתף בריצת מרתון (פתרון הגיוני לכל הדעות), ומגלה ש-42 קילומטרים לא הולכים ברגל.