1960, עיירה קטנה בצרפת. ויאן רושה (ג'ולייט בינוש, טרילוגיית שלושת הצבעים) ובתה בת השש עוברות לאזור החקלאי של צרפת ופותחות חנות שוקולד - כולל ביום ראשון - מול הכנסייה המקומית ונתקלות במידה של ספקנות. הדברים מתערערים עוד יותר כאשר לעיירה מגיעה קבוצה של נוודים מן הנהר ובראשם רו (ג'וני דפ, חלום אריזונה), שאיתו נכנסת ויאן לקשר. אבל עד מהרה מפתות האם והבת את אנשי העיירה ליהנות מן המוצרים הנפלאים שלהן, ומתקבלות בברכה.