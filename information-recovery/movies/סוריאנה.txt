מהבמאי והתסריטאי סטיבן גייגן, זוכה פרס האוסקר על התסריט לסרט "טראפיק", מגיע אלינו הסרט סיריאנה,זהו מותחן פוליטי הסובב סביב התככים של עיסקי תעשיית הנפט הגלובלית. מצד אחד אנשים העסקים הרוקמים עסקאות בחדרים האחוריים בוואשינגטון, ומהצד השני העובדים הפשוטים בשדות במפרץ הפרסי.קווי הסיפור הנפרדים של הסרט, משתלבים זה בזה כדי להראות את התוצאות הקשות של המאבק האכזרי לעושר ולכוח. בזמן שסוכן הסי.איי.אי (ג'ורג' קלוני) מתחיל לגלות את האמת המטרידה על העבודה לה הקדיש את חייו, כלכלן נפט שאפתן (מאט דיימון) עומד בפני טרגדיה משפחתית קשה מנשוא, ומוצא גאולה בשותפות עם נסיך ערבי אידיאליסט ממדינת מפרץ (אלכסנדר סידיג).עורך דין של תאגידים (ג'פרי רייט) עומד בפני דילמה מוסרית כשהוא מנסה להכשיר מיזוג מפוקפק בין שני תאגידי נפט אמריקאיים גדולים. באותו זמן, בצד השני של הגלובוס, נער פקיסטני משולל זכויות, נופל טרף למאמצי הגיוס של כהן דת כריזמטי. כל אחד מהם ממלא את חלקו הקטן במערכת הגדולה והסבוכה המניעה את תעשיית הנפט, כאשר אף אחד מהם אינו מודע לעוצמת ההשפעה של חייו על העולם.