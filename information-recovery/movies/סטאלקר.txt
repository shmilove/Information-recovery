"סטלקר" הוא מורה דרך המבריח אנשים שונים לתוך איזור אסור לכניסה בו אירעה תאונה גרעינית. בלב האיזור, בתוך אחד הבנינים ההרוסים, ישנו מקום בו מתגשמים החלומות. שני גברים - "סופר" ו"מדען" יוצאים איתו למסע מפרך אל לב האיזור, כביכול מתוך סקרנות מדעית. מה שהם חווים שם גורם להם להערכה מחודשת של חייהם. עיבודו של אנדריי טרקובסקי ליצירת מדע הבדיוני של האחים סטרוגצקי הינו אחד מסרטי המד"ב הטובים, העמוקים והמפעימים של כל הזמנים. אמנם אין כאן אפקטים מיוחדים, חלליות והרפתקאות, אך צפיה בסרט ארוך ואיטי זה מובילה לבסוף לתחושת זיכוך וגאולה מדהימה.