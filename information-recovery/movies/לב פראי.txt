יצירת המופת של דיויד לינץ' היא מסע סהרורי וביזארי אל תוך נבכי המיתוסים המרכיבים את החברה האמריקנית. סיילר (ניקולאס קייג' באחד מתפקידיו הגדולים ביותר) ולולה חברתו (לורה דרן) יוצאים להרפתקת דרכים בעקבות "הקוסם מארץ עוץ" והרחק מאמה הפסיכופתית של לולה. פיסת גאונות צרופה גדושה במין, אלימות ומוזיקה מדהימה, אשר זיכתה את לינץ' בדקל הזהב בקאן.אסיר משוחרר, מלווה באהובתו הבלונדינית, בורח בכבישי דרום ארה"ב מפני אימה השטנית של זוגתו. על עקבותיהם נמצאים בלש פרטי, ואח"כ מאפיונר השולח אחריהם רוצחים שכירים. את העלילה הזאת מתבל לינץ' במוטיבים מ"הקוסם מארץ עוץ", בסמלי התרבות האמריקאית (בעיקר אלוויס), ובהרבה אש. התוצאה היא סרט מהמם, עשיר מבחינה ויזואלית, וכמובן, גם שנוי במחלוקת. פרס "דקל הזהב" בפסטיבל קאן 1990. בנוסף לשימוש המבריק בלורה דרן ואימה בחיים דיאן לאד, כבת ואם בסרט, משבץ לינץ' כהרגלו שחקני פולחן גם בתפקידי משנה - הארי דין סטנטין, וילם דפו ואיזבלה רוסליני בין השאר. 1990 פרס האקדמיה: מועמד לשחקן המשנה הטוב ביותר - דיאן לד.