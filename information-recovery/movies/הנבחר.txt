העתיד הלא רחוק. אמריקה היא שטח הפקר הרוס וממוטט. הערים הגדולות שפעם היו לסמל המודרניות המערבית הפכו למלכודות מוות והכבישים שחיברו אותם מפיצים מגיפות קטלניות. חמוש רק ברובה, חרב סמוראי, ספר התנ"ך שלו וחכמת הרחוב שרכש, יוצא אילי (דנזל וושינגטון) למסע ברחבי ארה"ב ומגן על עצמו מפני הכנופיות האלימות שנקלעות לדרכו. כשאילי מגיע לאזור שהוגדר פעם כקליפורניה, הוא פוגש בקרנגי (גארי אולדמן), מנהיג כנופיה אכזר, אשר שולט ביד רמה על צבא נתיניו ותושבי האזור. קרנגי חושק בספר התנ"ך של אילי, שהוא קרוב לוודאי היחידי ששרד את התופת. אילי מתיידד עם סולארה (מילה קוניס), בחורה צעירה ויפה, שהיא גם בתו החורגת של קרנגי. יחד, הם בורחים מן העיר בעוד שקארנגי וצבאו יוצאים למרדף אחריהם. הקרב הגורלי בין אילי לקארנגי יתחולל בהריסות סן פרנסיסקו, והוא יגרום לאילי להבין את היעד שלו בחיים – להנחיל מחדש תקווה בלב השורדים באמריקה ולהקים מחדש את הציוויליזציה שנחרבה.