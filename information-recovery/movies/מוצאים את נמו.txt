זוכי האוסקר,יוצרי "צעצוע של סיפור" "מפלצות בע"מ" ו"באג לייף", צוללים עכשיו אל תוך עולם חדש של אנימציה ממוחשבת מרהיבה, עם הפנטסיה המרגשת "מוצאים את נמו", הרפתקאה מקציפה המתרחשת מתחת למים. "מוצאים את נמו" מאולפני פיקסאר וסרטי וולט דיסני, מציגים קומדיה רטובה העוקבת אחר הרפתקאותיהם של שני דגים: מרלין הדג הדאגן ונמו, בנו הסקרן. מרלין הוא דג אלמן שלא נותר לו דבר מלבד בנו נמו, אחרי שאשתו נהרגה בהתקפת דגים טורפים. שנים מאוחר יותר, ביומו הראשון של נמו בלימודים, הוא נחטף על ידי צוללן ונלקח לחיות באקווריום במשרדו של רופא שיניים. עכשיו מרלין וחברתו הטיפשה והשכחנית דורי יוצאים למסע ברחבי האוקיאנוס על מנת להציל את נמו, בזמן שנמו וחבריו לאקווריום מתכננים מבצע המלטות לפני שיהפכו לצעצוע החדש של אחייניתו של רופא השיניים.