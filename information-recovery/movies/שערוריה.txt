למי שהתגעגע - טקאשי קיטאנו חוזר למחוזות ראשית הקריירה שלו (סונטין, זיקוקי די-נור, אחי), לאחר כמעט עשור שבו עשה סרטים תמהוניים שעסקו יותר בחוויותיו האישיות כיוצר. כאן הוא מגלם את אוטומו, קפטן של כנופיית יאקוזה, תחת מרותו של הבוס הגדול של טוקיו, שנאלץ לקחת צד במלחמת כנופיות גדולה. כמו סרטי יאקוזה רבים, קיטאנו חוקר את הציניות שמאחורי קודי הכבוד והנאמנות בפשע המאורגן היפני. עם כוכבים עכשוויים רבים, ביניהם ג'ון קונימורה (אודישן, להרוג את ביל), ריו קאסה (איש אינו יודע, מכתבים מאיוו ג'ימה) ורנג'י אישיבאשי (שיחה שלא נענתה, Gozu, Flower and Snake).