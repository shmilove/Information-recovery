"קירות" מגולל את סיפורן של שתי נשים זרות, המתגוררות בדרום תל-אביב, בבית מגורים ישן. האחת היא גליה (אולגה קורילנקו), שוהה בלתי חוקית אשר מסובכת בעל כורחה עם עבריינים מקומיים ופועלת כמחסלת בשורות הארגון שלהם. השנייה היא אלינור (נינט טייב), קופאית בסופרמרקט השכונתי, הסובלת בסתר מבעלה המתעלל בה בקביעות. ערב אחד, כשגליה מנסה לעזור לאלינור מפני הבעל המכה, ניצת בין שתי הנשים קשר ייחודי המגשר על ההבדלים שביניהן ומוביל אותן לשתף פעולה במלחמה פרטית ומסוכנת על עתידן וגורלן.