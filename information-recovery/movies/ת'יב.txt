ת'יב הוא שמו של הנער העומד במרכז הסרט המתרחש ב-1916, זמן מלחמת העולם הראשונה. הוא האח הצעיר מבין שלושה במשפחה בדואית ששכלה לאחרונה את האב. הבן הבכור לוקח את מקומו של האב כשייח ות'יב לומד את אורחות חיי הבדואים מאחיו האמצעי. ואז נכנס לסיפור חייל בריטי הזר לאורחות המקום, המבקש מורה דרך שידריך אותו במדבר. האח הבכור, ממנה את אחיו חוסיין למשימה ות'יב נסחב איתו למסע. אבל כשהם יתקלו בכנופיה בדואית רצחנית, ת'יב יאלץ ללמוד להתבגר במהרה על-מנת לשרוד.