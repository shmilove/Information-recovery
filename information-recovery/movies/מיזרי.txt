פול שלדון (קאן) הוא סופר רומנים מצליח, הניקלע לתאונת דרכים, וחייו ניצלים בזכות אשה בודדה הנקלעת לארוע. אותה אישה (בייטס, שזכתה באוסקר ובגלובוס הזהב על תפקידה) מתגלה כ"מעריצה הגדולה ביותר שלו", כדבריה, והיא מטפלת בו ומחזיקה אותו בביתה עד שיחלים, רק שיוכל לשוב ולכתוב ספר נוסף בסידרה האהובה עליה. אולם ההערצה שלה אינה יודעת גבול, ושלדון מבין שהוא הופך בן-ערובה בידיה של רוצחת פסיכופטית מופרעת, המכורה לעבודתו ואובססיבית לגורלה של הדמות הראשית "מיזרי", שלא תיתן לא לצאת מביתה. הוא נאלץ לשוב לכתוב, אך לא לכתוב למחייתו, אלא לכתוב כדי להשאר בחיים- ולנסות לברוח. העיבוד לספרו של סטיבן קינג (שגם חיבר את הסיפור המקורי ל"אני והחבר'ה), הוא חריג במכלול היצירה של רוב ריינר, שזנח כאן את הדרמות והקומדיות הרומנטיות לטובת סרט מתח קלאסטרופובי ומצמרר.