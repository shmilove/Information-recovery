קומדיה אמיתית ושנונה שהפכה ללהיט האינדי של הקיץ בארה"ב ובבריטניה.לג'יין מרקס יש שלוש בנות שונות לגמרי אחת מן השנייה, אבל בעיניה שלושתן ממש מושלמות. מישל הבכורה, מלכת הכיתה במיל', אמא בעצמה, נשואה לבעל שאינו תומך בה. היא יוצרת מיני פיצ'יפקס וקוראת להם אומנות, שאין עליה יותר מדי קופצים. בשביל הפרנסה היא מוצאת עבודה במעבדה לפיתוח תמונות וגם אהבה לא שיגרתית. אליזבת האמצעית היא שחקנית בתחילת דרכה עם קריירה שמנסה להמריא, סוכנת לא איכפתית, חבר שגם לא ממש מעודד וחוסר ביטחון מהול בתחושה של חוסר שלמות. הדרך למיטה עם השחקן שנבחן איתה, נראית מאוד קצרה. אנני היא האחות הקטנה כהת העור שאמם ג'יין אימצה, כנראה כדי להפיג את השעמום והבדידות. ילדה מלאה, עם תאבון וביטחון עצמי בריאים, שאם רק תצליח לצלוח את גיל ההתבגרות בלי להידבק בתסביכים שמסביבה, יש סיכוי שתתגבר על מורשת חוסר הביטחון שעוברת בין נשות המשפחה.וג'יין, חסרת הביטחון לגבי המראה החיצוני שלה. בניסיון להשיב את נעוריה היא מחליטה לעבור ניתוח לשאיבת שומן. או שאולי זה רק תירוץ להתקרב לרופא המנתח? האם ושלושת האחיות מוצאות את עצמן במצב שבו עליהן להתמודד עם מציאות חדשה ולגייס את כל כוחן, אהבתן וההומור שלהן ולגלות שהן ? ממש מושלמות.