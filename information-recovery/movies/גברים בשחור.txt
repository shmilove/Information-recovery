סרטו של בארי זוננפלד (משפחת אדאמס לדורותיה), על היחידה המיוחדת לטיפול בחיזרים החיים ביננו. וויל סמית הוא שוטר צעיר שרודף אחרי חשוד הנראה לו משונה קצת (ובצדק). טומי לי ג`ונס מ"היחידה", מגייס אותו לשורות ה - MIB (גברים בשחור), והשניים הם מקרה טיפוסי של "הזוג המוזר" - כלומר צוות שלא ממש ברור כיצד הם מתפקדים יחד. כמו כל אנשי היחידה, הם קוראים זה לזה בשמות קוד, לובשים חליפה שחורה סולידית (סמית: "ההבדל ביננו הוא שאני גורם לבגדים האלה להראות טוב"), ומטפלים בזכרונם של הסובבים אותם. קומדית מדע דיוני פעלתנית למדי, העוסקת באפשרות שהחיזרים כבר איתנו, מזמן ("תמיד טענתי שהמורה מכתה ג` באה ממאדים!").