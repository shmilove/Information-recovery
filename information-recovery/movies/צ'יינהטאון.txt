יצירת המופת הניאו-נוארית של רומן פולנסקי, שבה ג'ק ניקולסון מגלם את דמותו של בלש פרטי היוצא לחקור מקרה של בגידה עבור אישה מסתורית, ועולה על משהו הרבה יותר גדול. שחיתות פוליטית בחלונות הגבוהים, תשוקות הרסניות, ואניגמה אחת גדולה באחד הסרטים החשובים של שנות השבעים, שנכתב על ידי התסריטאי רוברט טאון (משימה בלתי אפשרית, שמפו) וזיכה אותו בפרס האוסקר. פולנסקי מחזיר לסרט האפל את ההילה שאבדה לו ומחדיר בו תכנים חדשים ברוח יצירתו הכללית. פיי דאנוויי באחד מתפקידיה המכוננים, יפה מתמיד, מסתורית, מפתה, מאיימת, והבמאי ג'ון יוסטון בתפקיד הקפיטליסט המושחת.