למה כבר אפשר לצפות כששני במאים מתחילים לוקחים פיקוד ומביימים את סרטם הראשון בקריירה? כנראה שהרבה, אם הם מצליחים להשיג את מלך סרטי האקשן ג'ייסון סטאטהם ("המשלח", "הג'וב האיטלקי" ,"סנאץ'"), יחד עם עוד קאסט מרשים בסרט אקשן מדליק, קצבי, מותח, חסר מעצורים ומלא הומור שחור. צ'ב צ'ליוס (סטאטהם) הוא רוצח שכיר שהחליט לפרוש מן המקצוע לאחר משימה אחרונה. אלא שבבוקר הוא מגלה שאחת מהכנופיות החדירה לו רעל בשנתו, רעל כזה שמפסיק את זרימת האדרנלין בגופו, ורק אותו אדם שהזריק לו את החומר, הוא זה שמחזיק בנוגדן. צ'ב מבין שנותר לו כיום אחד לחיות וכדי לשרוד אותו הוא חייב כל הזמן להיות באקשן כדי שאדרנלין יזרום או שימות. בדרך אל האמת ואל הנוגדן הוא עובר את היום המטורף בחייו.סרט אקשן חסר מעצורים שזכה להצלחה גדולה ונחשב ללא ספק לאחד סרטי האקשן המדליקים של השנה.