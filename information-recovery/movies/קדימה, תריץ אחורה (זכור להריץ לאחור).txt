ג'רי (ג'ק בלאק) הוא עובד מגרש גרוטאות שמנסה לחבל בתחנת כוח שהוא חושד שגורמת לכאבי הראש הבלתי-פוסקים שלו. אולם, הוא גורם בשוגג למוח שלו להתמגנט, מה שמוביל להרס הלא מכוון של הסרטים בחנות הוידאו של חברו הטוב (מוס דף). בכדי לשמור על הלקוחה הנאמנה היחידה של החנות, אישה קשישה עם תפיסה דקה ביותר למציאות, הצמד מצלמים מחדש שורה ארוכה של סרטים, וביניהם: "מלך האריות", "שעת שיא", "מכסחי השדים", "בחזרה לעתיד", "להסיע את מיס דייזי" ו"רובוקופ", בעוד שהם מכניסים את כל תושבי העיירה לעסק, והופכים לכוכבים הגדולים ביותר של השכונה. במקור, קירסטן דאנסט ("ספיידרמן") וסיגורני וויבר ("הנוסע השמיני") היו מעורבות בפרויקט אך עזבו והדמויות שלהן עזבו ביחד איתן. מישל גונדרי ("המין האנושי", "שמש נצחית בראש צלול") כתב וביים.