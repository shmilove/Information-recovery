אפוס היסטורי של הבמאי העולה מטייוואן, טה-שנג וויי (Cape No. 7), שעוסק ביחסי שבט הסידיק (שבט של טייוואנים ילידים) עם הכובש הקולוניאלי היפני. במרכז הסרט עומדת דמותו של מנהיג הקהילה, מונה רודאו. הסיפור מתחיל בילדותו, עם פלישת היפנים לאי ב-1895. במהלך המחצית הראשונה של המאה ה-20 ניסו היפנים ליצר חברה מודרנית "מתורבתת", תוך דיכוי התרבויות המקומיות באלימות מרובה. מונה מוביל את עמו להתמרדות. אפוס זה מחולק לשני חלקים (4 וחצי שעות). הסרט היה מועמד לאוסקר בקטגורית הסרט הזר הטוב ביותר. בחלק השני היפנים מגיבים להתקוממות בכל כוחם הטכנולוגי, שכולל מטוסים וגז רעיל. למרות עליונותם, הם לא מצליחים למגר את המורדים שמתבצרים באזור ההררי הקשה.