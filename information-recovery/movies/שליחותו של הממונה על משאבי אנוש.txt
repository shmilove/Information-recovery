הסרט שליחותו של הממונה על משאבי אנוש מעובד מהספר בשם זה מאת א.ב. יהושע, שנחשב על ידי הניו יורק טיימס כ"יצירת מופת" וזוכה הפרס הספרותי החשוב ביותר באיטליה  פרס ג'ובאני בוקאצ'יו ופרס "הרומן הטוב של השנה" של הלוס-אנג'לס טיימס. עלילת הסרט שליחותו של הממונה על משאבי אנוש מתחילה בירושלים, שנת 2002 בפיגוע שיגרתי בעיר. אישה בשנות ה-40, בלי שום מסמך מזהה, נפצעה אנושות בשוק מחנה יהודה ונפטרה מפצעיה. מנהל כוח אדם במאפייה בו עבדה, הופך מעורב בסיפור בעל כורחו, ונשאב לתוכו במשימה להשיב את אנושיותה של אישה שמעולם לא הכיר, ובעזרת התהליך להחזיר לעצמו את האנושיות שלו.