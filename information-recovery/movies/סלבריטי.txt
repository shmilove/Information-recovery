עיתונאי רכילות וסופר כושל לשעבר, המנסה לעניין כוכב הוליוודי בתסריט שכתב, נפרד מאשתו, ומנסה את מזלו עם נערות זוהר למיניהן. אשתו הנוירוטית, מורה במקצועה, העוברת משבר עמוק בעקבות הפרדה, הופכת למגישת טלוויזיה מצליחה ואף מוצאת את אהבת חייה. הצדעתו של וודי אלן ל"לה דולצ'ה ויטה" של פליני. כמו בסרטיו האחרונים (ובחייו כנראה) מתגלות הפיקסציות הקבועות של אלן: נערות צעירות וסקסיות, זונות עם פה מלוכלך ומין אוראלי. הסרט נקטל ע"י המבקרים בכל העולם, אך לאוהבי אלן המושבעים עדיין יש מספיק גורמי הנאה בסרט: גלריית הכוכבים, צילומי השחור-לבן של סוון ניקוויסט ושפע השנינויות.