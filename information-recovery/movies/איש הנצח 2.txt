בשנת 2025 איש הנצח שלנו, מקלאוד, כבר אינו ניחן בתכונות האלמותיות שלו. הוא איש זקן שהספיק לצפות בכרסומה הטוטאלי של שכבת האוזון, ופיקח על בניית מגן ענק נגד הקרינה. אבל עכשיו מגיעים בני אלמוות נוספים מכוכב המקור שלו, זייסט, ומאיימים להשמיד את המגן ואת מקלאוד עצמו. רמירז, בכיכובו של שון קונרי, עולה באוב כדי להציל את האנושות. בין לבין חוזר הסרט לכוכב הרחוק, לתקופה בה גורשו מקלאוד ורמירז והגיעו לגבעות סקוטלנד הגשומות.