ג'וני "כלב שוטה" הוא סרט מזעזע המטיל כבר בתחילתו את הצופה למסע מטורף של יצרים אפלים.הסרט רווי באלימות קשה של רצח, אונס, קרבות רחוב ועוד. הוא מנסה ובהצלחה להמחיש לצופיםאת הזוועות שעברו ועוברים על אפריקה. את הנורא מכל, גיוסם של ילדים ונערים לכנופיות מורדים. הסרט מצמרר כי הוא לא רק עוסק בחברי הכנופיה, אלא גם בקורבנות. אזרחים תמימים שכל פשעם היה שרצו לחיות. מפקד הכנופיה הוא נער בין 15 בשם ג'וני שאימץ לעצמו את  הכינוי "כלב שוטה". כמוהו גם שאר חברי הכנופיה עוטים תכשיטים ופרטי לבוש משונים ומאמצים לעצמם כינויים שונים כגון "עצה רעה", "שיער תרנגולת" ועוד. השחקנים בסרט הם לא מקצוענים אבל מכירים היטב את התפקיד, זאת מניסיונם בעבר. ילדים שאולצו להרוג את הוריהם, שעברו שטיפות מוח ואולצו לקחת סמים. ולבסוף נזרקו לרחוב ללא מסגרת נאותה שתטפל בטראומה האנוסה שעברו. הסרט לא מומלץ (ואסור לטעמי) לצפייה לילדים מתחת לגיל 14 . הסרט זכה לביקורות טובות בגלל שהבמאי הצליח להביא את המציאות הקשה כפי שהיא למסך ולהותיר את הצופים המומים.