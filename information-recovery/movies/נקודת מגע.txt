מותחן אימה מסתורי של גרגורי הובליט (בחירתו של הארט). ג'ון הובס (דנזל וושינגטון, "ג'ון קיו"), בלש משטרתי, משוכנע כי ברגע שיוציאו להורג את הרוצח הסדרתי אדגר ריס (אליאס קוטיאס, "קראש"), צרותיו יבואו אל קיצן. אך כאשר אנשים ברחוב, ואף חברים קרובים של הובס, מתחילים לזמזם את אותו שיר שריס זמזמם בתא הנידונים למוות, הוא מתחיל לחקור. הוא מגלה שמאחורי כל העניין עומדת קללה של המלאך הרשע "עזאזל", שקולל לחיות על הארץ ללא צורה גשמית, ומשתלט על גופם של אנשים. לאחר שהובס הורג איש שרוחו של "עזאזל" השתלטה עליו, הוא מוצא עצמו בורח מן החוק. כעת הובס חייב להוכיח את חפותו, ולנסות ולעצור את המלאך הרשע מלפגוע בעוד אנשים.