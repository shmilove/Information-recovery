עלילה מרתקת על צעיר וצעירה מאירלנד של סוף המאה ה-19 המהגרים לארצות הברית. ג'וסף דונלי (טום קרוז) בנו של אריס עני שביתו נשרף בשל חוב למחכיר דניאל כריסטי. ג'וסף, החדור ברגשות נקם, מגיע לבית המחכיר על מנת לנסות להורגו. שם הוא פוגש בשאנון כריסטי, (ניקול קידמן) בתו של המחכיר השנוא. שאנון, השואפת לברוח מביתה המחניק והשמרני, מוצאת בג'וסף בן לוויה מתאים להפלגה לארץ החופש ושניהם נמלטים לארה"ב עם חלום לקבלת פיסת אדמה בשטח אוקלהומה. סרטו זה של רון הארוורד משובץ בקטעי הומור עדין ומרגש לצד קרבות איגרוף צבעוניים, ומלווה במוסיקה נפלאה. סרט מומלץ ביותר.