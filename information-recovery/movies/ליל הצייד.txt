הסרט היחיד שביים השחקן הבריטי צ'ארלס לוטון הוא יצירה גותית אפלה שמציגה את המאבק בין טוב לרע בעולם הנוצרי. את הטוב מגלמים ילד וילדה, שנמלטים מפני מטיף פסיכוטי (רוברט מיצ'ם) שנישא לאלמנתו של גנב כדי לגזול ממנה כסף ששדד בעלה המת. לאחר שהיא נרצחת נמלטים הילדים ומוצאים מקלט אצל ליליאן גיש, קשישה בודדה שיוצאת למאבק באיש המוזר והמפחיד. הצלם סטנלי קורטז הושפע מהאקספרסיוניזם הגרמני ויצר סרט ריאליסטי מרגש ומפחיד.