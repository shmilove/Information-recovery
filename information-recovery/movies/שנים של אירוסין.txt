ז'אן פייר ז'נה ואודרי טוטו (אמלי) חוברים שוב, והפעם לפרשה עגומה ממלחמת העולם הראשונה. חמישה חיילים יורים בעצמם כדי להשתחרר מן הקרב הנורא על הסום. הם נענשים על ידי השארתם בשטח ההפקר, כבשר תותחים. נערה כפרית, ארוסתו של אחד מהם, מחפשת אחריו ותוהה האם אכן נהרג. מכאן נחשפות אמיתות על האבסורד שבמלחמה, על תשוקה, ועל התחושות שמוליכות לאמת. הסרט ייצג את צרפת באוסקר הזר, וזכה בשלל פרסי סזאר בארצו.