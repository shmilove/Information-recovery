סדרן של רכבות התחתית בניו יורק בשם וולטר גרבר (דנזל וושינגטון) נאלץ להתמודד עם חבורת חוטפים אלימים אשר השתלטו על אחת מרכבות התחתית. ריידר, מנהיג החוטפים (ג'ון טרבולטה), הוא המוח מאחורי החבורה אשר מאיים להרוג את כל הנוסעים בתוך שעה אם סכום גדול של כופר לא ישולם לו. בעוד שהמתח מתחת לרגליהם מתעצם, גרבר מסתמך על הידע שלו ברכבות התחתית על מנת לנצח בקרב מוחות בינו לחוטפים ולהציל את בני הערובה. אך חידה אחת הוא לא מצליח לפתור - כיצד החוטפים מתכננים לברוח מהרכבת לאחר שיקבלו את כספם.