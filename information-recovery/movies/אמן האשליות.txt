מותחן מהנה המשלב רומנטיקה, מסתורין ומעשי קסמים ומצהיר על כוחה הבלתי נגמר של האהבה... וינה 1900 - הסנסציה הגדולה ביותר על הבמה הוא איזנהיים, אמן האשליות, שמופע הקסמים שלו מדהים את הצופים, שמאמינים שאיזנהיים הוא בעל כוחות על-טבעיים. אחד מהאנשים שמפקפקים בכוחותיו של איזנהיים הוא יורש העצר של האימפריה האוסטרו-הונגרית, הנסיך ליאופולד. ליאופולד כה נחוש בדעתו לחשוף את איזנהיים כרמאי, שבאחת ההופעות הוא שולח לבמה את ארוסתו, הנסיכה סופי, כמתנדבת מהקהל. איזנהיים מזהה את סופי כילדה בה היה מאוהב לפני שנים רבות, והמפגש הגורלי מוביל לחידוש הרומן ביניהם. הנסיך הכועס מצווה לסגור את המופע למורת רוחם של ההמונים. ומעל כל זה מרחפת השאלה - האם איזנהיים הוא אמן אשליות ורמאי, או האם הוא אכן שולט בכוחות על טבעיים?