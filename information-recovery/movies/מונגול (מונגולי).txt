אפוס היסטורי מרהיב ועוצר נשימה המגולל את סיפור חייו של ג'ינגס חאן - אחד המנהיגים המפורסמים ביותר בהיסטוריה, אשר נודע בכישרון הלחימה שלו ואומץ ליבו. "מונגול" מציג את סיפורו של טמוצ'ין הצעיר, בנו של ראש שבט מונגולי, אשר במהלך נדודי השבט בחיפוש אחר מרעה לצאן מתאהב בבורטה, ילדה מונגולית יפהפיה. הוא נשאר נאמן לה אפילו לאחר שאביו נרצח, הוא עצמו נמכר לעבדות ובורטה נחטפת ע"י בני שבט אויב.טמוצ'ין חיי כנווד חסר כל אך יוצא למלחמה כדי להשיב אליו את אהובתו. עד מהרה הוא מושך רבים אחריו ובסופו של דבר מאחד את כל שבטי המונגולים תחת שלטונו. בשלב הזה הופך טמוצ'ין להיות ג'ינגס חאן (במונגולית - גדול השליטים) והוא מקים את האימפריה הגדולה בעולם שהשתרעה על פני מחצית כדור הארץ.ג'ינגס חאן נחשב לאחד המיתוסים הגדולים בכל הזמנים. הוא אחד מגדולי הכובשים והמצביאים בכל הדורות ובסרט "מונגול" ניתנת לנו לראשונה ההזדמנות להציץ אל סיפורו האנושי והמרתק שכולל רצח, קרבות, בגידות ומסע מפרך מילדות עשוקה, אל שליטה באימפריה שלמה...