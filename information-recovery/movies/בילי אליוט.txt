בילי אליוט הוא ילד בן 11, בן למשפחת כורים בריטים בזמן השביתה של שנת 1984. אביו ואחיו של בילי משתתפים במשמרות המחאה, ונלחמים על כל פאונד בכדי להביא אוכל הביתה. בילי נתקל בטעות בכיתת הריקוד של גברת וילקינסון, החולקת עם קבוצת האיגרוף שלו את האולם המקומי, הוא מוקסם מהתנועות והרגש של הבנות בשיעור הבלט ונסחף לאיטו עד שהוא מוותר על שיעורי האיגרוף לטובת לימודי הבלט. גברת וילקינסון רואה את הפוטנציאל הטמון בבילי ומשקיעה בו את כל מרצה. אביו ואחיו לא רואים את הדבר בעין יפה ובילי צריך להלחם בקשיים ומכשולים רבים על מנת להגשים את חלומו ולהיות רקדן מן השורה הראשונה. 